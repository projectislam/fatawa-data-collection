issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-12-11,https://almuftionline.com/2021/12/11/13551/,بوٹ پر مسح کا حکم,<p>ہمارے ایک جاننے والے امریکہ کے ایک سرد علاقے میں مقیم ہیں۔ سردیوں میں وہاں چمڑے کے موزے سمیت بوٹ پہنتے ہیں۔ پوچھنا یہ ہے کہ کیا نماز کے لیے بوٹ پر مسح کیا جاسکتا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ایسے بوٹ جو ٹخنوں کے اوپر تک ہوں اُن پر مسح جائز ہے، بشرطیکہ وہ پاؤں دھو کر پہنے گئے ہوں۔</p>",13551,jameya-tur-rasheed,پاکی کے مسائل,موزوں پرمسح کرنے کا بیان
2021-12-11,https://almuftionline.com/2021/12/11/8405/,رشوۃ کے احکام,"<p>میں لائنسنز ہولڈرز  کنٹریکٹرز سے  گورنمنٹ  بلڈنگ کا  ٹھیکہ خریدتا ہوں  ، مثال کے طور پر میں نے  <span dir=""LTR"">10</span> لاکھ کے بدلے کام خرید لیا، آگے کی ترتیب یہ ہوتی ہے کہ بلڈنگ بنانے میں <span dir=""LTR"">30</span>فیصد  پیسے  اپنی جیب سے لگانے پڑتے ہیں  اور اصولا اتنا کام ہو جانے پر اس کام کے پیسے ہمیں  سرکاری طور پر ملنے ہوتے ہیں، چنانچہ میں  <span dir=""LTR"">30</span> فیصد کام کر لینے کے  بعد  پیسے وصول کرنے کے لیے بل بنوانے دفتر جاتا ہوں،وہاں  بیٹھے لوگ  بل بنانے میں تاخیر کرتے ہیں، اگر ان لوگوں کو  رشوۃ کے طور پر  <span dir=""LTR"">3</span> سے <span dir=""LTR"">5</span>فیصد تک نہ دیا جائے تو  وہ لوگ یا تو  بل  بنانے میں تاخیر کرتے  رہتے ہیں ، یا پھر    محض  <span dir=""LTR""> 10 </span>سے  <span dir=""LTR"">15</span>فیصد کام   کے پیسوں کا بل بنا کر دیتے ہیں اور بہانہ یہ کرتے ہیں   کہ ابھی یہی ہیں ، اور یہی رکھ لو وغیرہ ،جبکہ ہمیں   مارکیٹ  میں ان پیسوں کی ادائیگی کرنی  ہوتی ہے۔</p><p>پوچھنا یہ تھا کہ اس طرح رشوۃ دینا  حرام ہے یا مجبوری کی وجہ سے ا س کی گنجائش ہے؟ نیز ادائیگی رشوۃ کی وجہ سے  آمدنی کاکیا  حکم ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>لوگوں کی جان ، مال ، عزت آبرو، دین اور عقل کی مکمل حفاظت کرنا اور  ایک عا دلانہ معاشرہ قائم کرنا  شریعت  کے مقاصد میں  سے ہے، اسی لیے  شریعت نے ایسے تمام امور کو ناجائز ٹھہرایا ہے جو معاشرے  کے منصفانہ   نظام میں بگاڑ کا ذریعہ بن سکیں۔ رشوۃ کا لین دین بھی چونکہ معاشرے   کے فطری تواز ن کو بگاڑنے اور  حقوق کی پامالی کا ذریعہ ہے،ا س لیے  شریعت مطہرہ نے  رشوۃ کے لین دین کو حرام اور اس کام میں ملوث   تما م افراد(رشوۃ دینے والے ، رشوۃ لینے والے اور ان کے بیچ واسطہ بننے والے ) کو گناہگار ، ملعون اور جہنمی قرار دیا ہے۔</p><p>البتہ فقہاء کرام نے  دو صورتوں میں مجبوری کی وجہ سے رشوۃ دینے کو جائز کہاہے، ایک یہ کہ  کسی کی طرف سے جانی نقصان ، ظلم یا ضرر کا اندیشہ ہو تو وہاں اس کے نقصان سے  بچاو کےلیے اسے  رشوۃ  کے طور پر کوئی  مال یا  منفعت دے دینا جائز ہے، اوردوسری یہ کہ  کسی ثابت شد ہ مالی حق تک وصولی اگر رشوۃ دیے بغیر   ممکن نہ ہو تو وہاں بھی  اس حق کو پانےکے لیے بطور رشوۃ کچھ دے دینا مباح ہے، البتہ رشوۃ لینا بہر صورت ناجائز ہے، جس کے جواز کی کوئی صورت ممکن نہیں۔</p><p>صورت مسئولہ میں  رشوۃ کی ادائیگی  ، بیان کردہ جواز کی دو  صورتوں  میں سے دوسری صورت میں داخل ہے کہ یہاں ایک ثابت شدہ مالی حق کے حصول کے لیے رشوۃ ادا کی جا رہی ہے، لہذا اس صورت میں   رشوۃ دینے کی گنجائش ہے  اور رشوۃ دینے  والے پر اس کا  گناہ بھی  نہ ہو گا، نیز ادائیگی رشوۃ کی وجہ سے   ٹھیکہ پر لیے  جانے والے کام  سے حاصل شدہ آمدنی اور رقم میں کوئی فرق نہیں پڑے گا، بلکہ اگر دیانتداری اور  طے شدہ مواصفات کے مطابق کام پورا کیا جائے تو اس سے حاصل شدہ آمدنی  اور رقم بدستور حلا ل رہے گی۔</p><p>البتہ اگر ٹھیکہ لینے والے کو پہلے سے ہی غالب گمان کی حد تک علم ہو جائے کہ اسے  اس ٹھیکہ میں  رشوۃ دینے کی نوبت آئیگی ، یا  پھر وہ کاروبار ہی ایسا ہو کہ وہاں رشوۃ دیے بغیر کام نہ چلتا ہو  تو پھر مناسب یہی ہے کہ کسی    ایسے دوسرے حلال اور جائز کاروبار  کی تلاش شروع کی جائے جو خلاف شرع امور سے بالکل پاک ہو ، اور ایسے کام کے  ملتےہی رشوۃ  سے جڑے اس کاروبار کو چھوڑ دیا جائے۔</p>",8405,jameya-tur-rasheed,جائز و ناجائزامور کا بیان,رشوت کا بیان
2021-12-11,https://almuftionline.com/2021/12/11/6555/,میوہ جات،پھل  اور سبزیوں میں زکوۃ وعشر ہے؟,<p>سوال:السلام علیکم !سبزیوں میں مثلا ٹماٹر،بھنڈی،کدو وغیرہ اوراخروٹ ، انگور،انار،مالٹا،آم چیری وغیرہ میں زکوۃ لازم ہوتی ہےیانہیں؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکرکردہ دیگراشیاء  اور مفتی بہ قول کےمطابق سبزیوں میں بھی  عشر واجب ہے،لہذابارانی یا نہرسےسیراب ہونےوالی زمین ہوتواس میں عشرواجب ہوگا،اوراگرٹیوب ویل وغیرہ سےسیراب کیاجائےتومذکورہ بالااشیاء میں نصف عشرواجب ہوگا۔</p>",6555,jameya-tur-rasheed,زکوة کابیان,عشر اور خراج کے احکام
2021-12-11,https://almuftionline.com/2021/12/11/6553/,سیب ودیگرچیزوں میں زکوۃ وعشر کاحکم,<p>سوال:السلام علیکم  کیافرماتےہیں علماء کرام اس مسئلہ کےبارےمیں</p><p>مسئلہ:سیب،زردآلو،آلو،پیاز،بادام،تم،چری وغیرہ میں زکوۃ کس بکری سےاداء کیاجائےگا،کچہ یاپکہ بکری سے،پکہ بکری میں تخم،بیل،کریٹ،شالی میغ،مزدورکمیشن،آنےجانےکاکرایہ،ٹرک کارکاٹ کرباقی جورقم بچےاس کوپکہ بکری کہتےہیں،کچہ بکری میں یہ چیزیں شامل نہیں ہوتی،زکوۃ کس بکری سےاداء کیاجائےگا،صافی سےیاکچہ سے؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکرکردہ اشیاء میں دیگراخراجات کونکالنےسےپہلےعشردیاجائےگا،یعنی جتنی پیداوارہوئی،اس کادسواں حصہ دیاجائےگا،اس سےکرایہ وغیرہ کومنہاء نہ کیاجائے۔</p>",6553,jameya-tur-rasheed,زکوة کابیان,عشر اور خراج کے احکام
2021-12-11,https://almuftionline.com/2021/12/11/6356/,ترکہ کا مکان قرضوں کے لیے بیچنے کے بعد ایک وارث کا دعویٰ,<p>حاصلِ سوال:</p><p>تقریبا 40 سال قبل ہمارے والد صاحب کا انتقال ہوا۔ ترکہ میں انہوں نے پانچ مرلہ کا ایک مکان، سونے کا ٹیکا اور نتھ چھوڑا۔ مکان پر ہاؤس بلڈنگ کاتیس ہزار روپے قرض باقی تھا جو والد صاحب نے مکان بنانے کے لیے خود اپنی زندگی میں لیا تھا، والد صاحب کی وفات کے بعد ہم نے ماموؤں سے ستر ہزار روپے قرض لے کر مکان کے اوپر ایک منزل بنائی، یہ منزل ہم نے سب کے لیے بنائی تھی۔ یہ دونوں قرضے ہم چار بھائیوں نے اپنی طرف سے اپنی مشترکہ کمائی سے ادا کیے؛ کیونکہ اس وقت ہم ہی کما رہے تھے۔</p><p>ہم کل 5 بھائی اور 4 بہنیں ہیں، والد صاحب کی وفات کے وقت ہمارے بڑے بھائی کی عمر 19 سال تھی، اور سب سے چھوٹے بھائی کی عمر 9 ماہ تھی۔  بڑے بھائیوں نے محنت کر کے چھوٹے بھائی اور بہنوں کی پرورش کی اور بہنوں کی شادیاں بھی کرائیں۔ اتنے عرصے میں والدہ بیمار ہوئیں تو ان کی بیماری میں تقریبا ڈھائی لاکھ روپے خرچ ہوئے، اس وقت ہمارے پاس پیسے نہیں تھے تو ادھر ادھر سے قرض لے کر یہ ڈھائی لاکھ قرض لے کر ان کا علاج کیا گیا۔ پھر والدہ نے وصیت کی کہ یہ قرض اس گھر کو بیچ کر ادا کیا جائے۔ پھر والدہ کا انتقال ہوا، انتقال کے وقت ان کے والدین زندہ تھے۔ والدہ کے انتقال کے بعد ان کی وصیت کے مطابق گھر کو تقریبا ساڑھے چار لاکھ میں بیچا گیا، جس میں سے چار بہنوں کو تیس، تیس ہزار روپے فی بہن ملے، ڈھائی لاکھ والدہ کے علاج کے لیے لیے گئے قرض میں دئیے، اور باقی اسی ہزار روپے دو بہنوں اور دو بھائیوں کی شادیوں میں خرچ ہوئے۔ یہ مکان ہم نے تقریبا 2002 یا 2003 میں بیچا تھا۔  </p><p>اب سوال یہ ہے کہ پراپرٹی میں کسی کا کوئی حصہ بنتا ہے؟ نیز اس پراپرٹی کا کتنا کتنا حصہ تمام بہن بھائیوں کے حصے میں آتا ہے؟ تمام بھائی متفق ہیں کہ قرض ادا ہونے کے بعد کچھ نہیں بچا، لیکن سب سے چھوٹے بھائی کا کہنا ہے کہ میں اس جائیداد میں حصے کا حق دار ہوں، اور مجھے اس مکان کی آج کی قیمت کے حساب سے اس مکان میں سے اپنا حصہ دیا جائے۔ جبکہ مکان بیچتے وقت سب سے دستخط لیے گئے تھے،</p><p>اس چھوٹے بھائی سے بھی دستخط لیے گئے تھے،اور یہ اس وقت بالغ تھا۔ اس کا کہنا ہے کہ مجھے بڑے بھائی نے دستخط کے لیے کہا، اس لیے میں نے کردیے تھے۔</p><p>والد صاحب نے ترکہ میں سونے کا جو ٹیکہ اور نتھ چھوڑا تھا وہ دونوں کم از کم ایک تولہ کے ہوں گے۔ وہ ورثا میں تقسیم نہیں ہوئے، بلکہ جس بھائی کی شادی ہوتی تھی، اس کو دیتے تھے۔ پھر جب اگلے بھائی کی شادی ہوتی تو اس کو دیتے تھے۔ چنانچہ اب وہ سب سے چھوٹے بھائی کے پاس ہے، کیونکہ اس کی شادی سب سے آخر میں ہوئی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آپ کے والد صاحب نے انتقال کے وقت اپنی ملکیت میں مذکورہ مکان، سونے کے ٹیکہ اور نتھ سمیت جو کچھ چھوٹا، بڑا ساز و سامان چھوڑا ہے، یا اگر کسی کے ذمہ ان کا قرض تھا، تو وہ سب ان کا ترکہ ہے۔ ترکہ سے چار حقوق کا تعلق ہوتا ہے، سب سے پہلے اس سے میت کی تجہیز و تکفین کے اخراجات نکالے جاتے ہیں، پھر دوسرے نمبر پر میت کے ذمے واجب الادا قرضے نکالے جاتے ہیں، البتہ اگر یہ دونوں کام کوئی اپنی طرف سے بطورِ احسان کردے تو پھر ترکہ سے ان کی ادائیگی نہیں ہوگی۔ صورتِ مسئولہ میں چونکہ والد صاحب کے ذمے واجب الادا تیس ہزار قرض آپ چار بھائیوں نے اپنی مشترکہ کمائی سے بطورِ احسان کے ادا کیا ہے، اس لیے وہ قرض ترکہ سے نہیں نکالا جائے گا۔ ترکہ سے متعلق تیسرا حق ""وصیت"" ہے، یعنی اگر میت نے کسی غیر وارث کے حق میں کوئی جائز وصیت کی ہو تو باقی ماندہ ترکہ کے ایک تہائی حصے تک اس وصیت کو پورا کیا جاتا ہے۔ اس کے بعد باقی ماندہ ترکہ ورثا میں تقسیم کیا جاتا ہے۔</p><p> والد صاحب کے ترکہ میں تمام ورثا کے حق کی تفصیل یہ ہے کہ کل ترکہ کو سولہ (16) حصوں میں تقسیم کیا جائے، اس میں سے دو (2) حصے مرحوم کی بیوہ یعنی آپ کی والدہ کو ملیں گے، دو، دو (2، 2) حصے پانچ بیٹوں میں سے ہر بیٹے کو، اور ایک، ایک (1، 1) حصہ چار بیٹیوں میں سے ہر بیٹی کو ملے گا۔ اس تفصیل کے مطابق مکان کی ساڑھے چار لاکھ رقم میں مرحوم کی بیوہ اور پانچ بیٹوں میں سے ہر بیٹے کا حق <span dir=""LTR"">64,285.714</span> روپے، جبکہ چار بیٹیوں میں سے ہر ایک کا حق <span dir=""LTR"">32,142.857</span> روپے بنتا ہے۔</p><p>مکان کی رقم میں سے ہر وارث کا حصہ معلوم ہونے کے بعد اب آپ کی والدہ کی وصیت کا حکم یہ ہے کہ چونکہ ڈھائی لاکھ روپیہ ان کے علاج پر خرچ ہوا تھا، اس لیے ان کی وصیت ان کے حصے کی حد تک تو معتبر تھی، لہذا ان کے حصے کی <span dir=""LTR"">64,285.714</span> رقم قرض میں دینا درست تھا۔ لیکن باقی ورثا کے حصوں میں والدہ کی یہ وصیت ان کی رضامندی پر موقوف تھی۔ لہذا آپ چار بڑے بھائیوں کا اپنے حصے کی رقم اپنی رضامندی سے والدہ کے علاج کے لیے لیے گئے قرض میں دینا اور دو بھائی، بہنوں کی شادیوں میں خرچ کرنا بھی درست تھا، آپ چاروں کو اس کا ثواب ملے گا۔ البتہ چھوٹا بھائی اگر اپنے حصے کی رقم قرض میں دینے اور دو بھائیوں اور دو بہنوں کی شادیوں میں خرچ کرنے پر راضی نہیں تھا، اس نے دستخظ صرف بیچنے کے لیے کیے تھے تواس کا اپنے حق کا مطالبہ درست ہے، لیکن آج کے حساب سے قیمت کا مطالبہ کرنا جائز نہیں، بلکہ اسے مکان کی فروخت کے وقت کے حساب سے <span dir=""LTR"">64,285.714</span> روپے ملیں گے۔  </p><p>جہاں تک بہنوں کا تعلق ہے تو ان کو ان کے حصے سے صرف <span dir=""LTR"">2,142.857</span> روپے کم ملے ہیں۔ اگر وہ اپنی اس قدر رقم والدہ کے علاج کے لیے لیے گئے قرض اور دو بھائیوں اور دو بہنوں کی شادی میں خرچ کرنے پر راضی تھیں تو ان کا یہ حصہ خرچ کرنا بھی ٹھیک تھا، اور اگر وہ اس پر راضی نہیں تھیں تو انہیں اس قدر رقم دینا لازم ہے۔</p><p><strong><em>اہم وضاحت:</em></strong> واضح رہے کہ والد صاحب کا چھوڑا ہوا سونے کا ٹیکا اور نتھ بھی ان کے ترکہ کا حصہ ہے، اسے والد صاحب کے تمام ورثا (بشمول آپ کی والدہ مرحومہ اور اس چھوٹے بھائی) میں تقسیم کرنا لازم ہے؛ لہٰذا چھوٹے بھائی پر لازم ہے کہ وہ سونے کا ٹیکہ اور نتھ واپس کردیں۔ پھر چونکہ اس میں آپ کی والدہ مرحومہ کا بھی حصہ بنتا ہے، اور آپ کی والدہ مرحومہ کے انتقال کے وقت ان کے والدین زندہ تھے، اس لیے والدہ مرحومہ کے حصے میں سونے کے ٹیکے اور نتھ میں سے جتنا حصہ آئے گا، اس میں آپ نو بہن بھائیوں کے ساتھ آپ کے نانا، اور نانی کا بھی حصہ ہوگا، لیکن اب چونکہ آپ کے نانا اور نانی کا بھی انتقال ہوچکا ہے؛ اس لیے ان کا حصہ ان کے ورثا کو ملے گا۔     </p>",6356,jameya-tur-rasheed,میراث کے مسائل,میراث کے متفرق مسائل
2021-12-11,https://almuftionline.com/2021/12/11/6117/,باغات کی خریدفروخت سے متعلق فتوی پر اشکال کا جواب( پھول آنے پر پھولوں کی خریدوفروخت جائز ہے),<p>دارالافتاء جامعة الرشید سے باغات کی خریدوفروخت سے متعلق ایک فتوی لیا تھا، جس میں لکھا گیا تھا کہ پھول آنے پر پھولوں کی خریدوفروخت جائز ہے، اس پر سوال یہ ہے کہ خریدنے والے اور بیچنے والے سب پھلوں کی خریدوفروخت کرتے ہیں، نہ کہ پھولوں کی، ہم نے آج تک  نہ سنا  اورنہ دیکھا کہ کوئی پھول یعنی بُور کی بیع کر رہا ہو، پھولوں کا نام نہیں لیا جاتا، بلکہ مقصود پھل کی ہی خریدوفروخت ہوتی ہے اور پھلوں کی ہی لاکھوں روپے  قیمت ادا کی جاتی ہے، ایسی صورت میں معدوم چیزکی بیع ہوتی ہے، تو سوال یہ ہے کہ جب بیع کے وقت پھولوں کی تصریح نہ کی جائے تو کیا شریعت کی روشنی میں یہ  خریدوفروخت جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>پھول آنے پر باغات کی خریدوفروخت کرناجائز ہے، کیونکہ پھول خود قابلِ انتفاع ہیں اور قابلِ انتفاع چیز کی خریدوفروخت جائز ہے، جہاں تک اس بات کا تعلق ہے کہ خریدار اور فروخت کنندہ دونوں کا مقصدپھل کی خریدوفروخت کرنا ہوتا ہے اور قیمت بھی اسی حساب سے طے کی جاتی ہے تو ایسی صورت میں پھولوں کی خریدوفروخت کیسے قرار دی جائے گی؟ تواس سلسلے میں عرض یہ ہے کہ اس کی دو صورتیں ہیں:</p><p><strong>پہلی صورت:</strong>باغات کی خریدوفروخت کرنے والے بعض حضرات سے پوچھنے پر معلوم ہوا کہ جو تاجرصرف ایک سال کے لیے باغ خریدتے ہیں ان کے درمیان عام طور پر دستور یہ ہے کہ وہ اس وقت باغ کی خریدوفروخت کرتے ہیں جب پھول نکلنے کے ساتھ ساتھ کچھ پھل بھی نکل چکا ہوتا ہے، اگرچہ وہ مقدار میں کم اور جسامت میں چھوٹا  ہوتا ہے، اس کی وجہ یہ ہے کہ باغ کے پھول بالتدریج یعنی آہستہ آہستہ نکلتے ہیں، تو شروع میں کچھ پھول نکلنے پر باغ سے اترنے والے پھل کی مجموعی مقدار کا اندازہ نہیں لگایا جا سکتا، اس لیے جب باغ مکمل پھولوں سے بھر جاتا ہے تو خریدوفروخت ہوتی ہے،جبکہ اس وقت شروع میں نکلنے والے پھولوں کے ساتھ پھل بھی نکل چکا ہوتا ہے اورپھل نکلنے کی صورت میں علامہ ابن الہمام رحمہ اللہ نے علامہ شمس الائمہ  حلوانی اور علامہ فضلی رحمہ اللہ کے حوالے سے خریدوفروخت کے جواز کا قول نقل کیا ہے اور انہوں نے اس صورت کے جواز کی علت بیان کرتےہوئےموجود پھل کو اصل اور بعد میں پیدا ہونے والے پھلوں کو تابع قرار دیا ہے، امام ابن الہمام رحمہ اللہ کی اس عبارت کو علامہ ابن نجیم اور علامہ ابن عابدین شامی رحمہ اللہ نے بھی نقل کیا ہے اور امام ابن الہمام رحمہ اللہ کی طرح ان حضرات کا رجحان بھی جواز کی طرف معلوم ہوتا ہے۔مجلة الاحکام العدلیة میں بھی کچھ پھل ظاہر ہونے کی صورت میں جواز کا حکم لگایا گیا ہے اور اس کی شرح میں علامہ خالد اتاسی رحمہ اللہ نے تصریح کی ہے کہ مجلہ الاحکام کی عبارت کا تقاضا یہ ہے کہ اگرچہ تھوڑی مقدار میں پھل ظاہر ہوں تو بھی شرعاً  بیع درست شمار ہو گي۔(ديكھيے عبارت:4اور5)</p><p><strong>دوسری صورت:</strong> اگر خریدوفروخت کے وقت بالفرض پھل بالکل ظاہرنہ ہوں، بلکہ صرف پھول ہوں، اگرچہ ایسا بہت کم ہوتا ہے تو ایسی صورت کے بارے میں عرض یہ ہے کہ مبیع یعنی بیچی گئی چیز کی تعیین کے سلسلے میں فقہائے کرام رحمہم اللہ نے دو صورتیں بیان کی ہیں:</p><p><strong>پہلی صورت:</strong>چیزکے اوصاف بیان کرنے کے ذریعہ تعیین کرنا، یہ عام طور پر اس وقت ہوتا ہے جب چیز غائب یعنی خریدار کے سامنے موجود نہ ہو۔</p><p><strong>دوسری صورت: </strong>اشارہ کے ذریعہ تعیین کرنا، یہ عام طور پر اس وقت ہوتا ہے جب مبیع خریدوفروخت کی مجلس میں موجود ہو۔</p><p>مذکورہ بالا دونوں صورتوں میں مبیع معلوم ہونے کی وجہ سے شرعاً خریدوفروخت درست شمار ہوتی ہے، لہذا پھل پیدا نہ ہونے کی صورت میں فریقین کی ذمہ داری ہے کہ مذکورہ بالا دونوں صورتوں میں سے کسی ایک صورت کے ذریعہ پھولوں کی تعیین اور تصریح کریں، تاکہ فریقین کے علم میں ہو کہ یہ پھولوں کی خریدفروخت ہو رہی ہے۔</p><p>اس کے علاوہ پھولوں کی قیمت زیادہ وصول کرنے میں کوئی حرج نہیں، کیونکہ یہ عام پھول نہیں ہوتے، بلکہ یہ خاص اور قیمتی پھول ہوتے ہیں جو مستقبل میں عمدہ پھل پیدا ہونے کا ذریعہ بنتے ہیں، اس لیے ان پھولوں کی قیمت زیادہ لینا جائز ہے۔باقی یہ بات بھی قابلِ اشکال نہیں ہے کہ پھولوں کی خریدوفروخت سے پھول نہیں، بلکہ پھل مقصود ہوتا ہے، کیونکہ شریعت میں مقاصد کا اعتبار نہیں ہوتا، بلکہ اس معاملےکی شرائط اور ارکان کو مدِ نظر رکھ کر شرعاً اس کی صحت یا فساد کا فیصلہ کیا جاتا ہے،مثلا  اگر کوئی شخص انگور خریدے اور اس کا مقصد شراب بنانا ہو تو اس مقصد کی وجہ سے معاملہ ناجائز نہیں ہو گا، بلکہ خریدوفروخت کے وقت بیچی گئی چیز اور معاملے کی شرائط کو سامنے رکھ کر اس معاملے کی صحت یا فساد  کا حکم لگایا جائے گا۔</p>",6117,jameya-tur-rasheed,خرید و فروخت کے احکام,دین )معاوضہ جو کسی عقدکے نتیجے میں لازم ہوا(کی خرید و فروخت
2021-12-11,https://almuftionline.com/2021/12/11/6084/,اسقاط حمل کاحکم,<p>کیافرماتےہیں علمائےکرام اس مسئلہ کےبارےمیں کہ کیا طلاق کے بعدحمل کوختم کرنےسے عدت پوری ہوجاتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر ساقط کیےگئےبچےکےبعض اعضاءبن چکےتھے تو اس اسقاط سے عدت مکمل ہوجائےگی،اگر اعضاء نہیں تھے تو پھر اسقاط سے عدت مکمل نہیں ہوگی۔</p>",6084,jameya-tur-rasheed,طلاق کے احکام,طلاق کے متفرق مسائل
2021-12-11,https://almuftionline.com/2021/12/11/5615/,بلڈر اور بروکر کے درمیان معاملہ کی ایک مخصوص صورت کا حکم(بلڈرکا بروکر سے بطور زر ضمانت رقم اور عقد کی تکمیل پر کمیشن سمیت واپس کرنا ),<p>السلام علیکم ورحمۃ اللہ وبرکاتہ</p><p>۱۔ایک شخص بلڈر کے لیے بروکریج کا کام کرتا ہے یعنی اس کے پراجیکٹ کے لیے خریدار ڈھونڈ کر لاتا ہے اور اپنا کمیشن وصول کرلیتا ہے۔</p><p>بلڈر اس بروکر سے بطور سنجیدگی اور طے شدہ وقت میں کام مکمل کروانے،نیز اناڑی بروکرز سے احتراز کرنے اور صرف مضبوط ساکھ کے حامل بروکرز کی تلاش کرنے کے لیے کچھ رقم وصول کرتا ہے جو کہ کام مکمل نہ ہونے کی صورت میں مدت کے اختتام پر یا مکمل ہونے کی صورت میں کام کے اختتام پر بلا کٹوتی واپس کردی جاتی ہے۔یہ رقم ہر ہر یونٹ دکان و مکان وغیرہ کے لیے الگ سے مختص ہوتی ہے چنانچہ جتنی رقم بروکر رکھوادیتا ہے اتنی ہی مکان و دکان وغیرہ میں بروکریج کرنے کااختیار بروکر کو مل جاتا ہے۔مثلا ایک دوکان کی بروکریج کے لیے متعین رقم ایک لاکھ ہے تو دس لاکھ رکھوا کر دس دکانوں میں کام کرنے کا اختیار مل جاتا ہے۔پھر جب وہ یہ دوکانیں فروخت کروادے گا یہ دس لاکھ روپے اور ساتھ اس کا جو طے شدہ کمیشن تھا وہ مل جائے گا۔یاد رہے کہ اگر دکانیں نہ بکوا سکا تو کمیشن نہیں ملتا،البتہ رکھوائی گئی رقم کمی بیشی کے بغیر واپس کردی جاتی ہے،کمیشن صرف کام کا نتیجہ ہوتا ہے رکھوائی گئی رقم کا نہیں۔کیا اس طرح یہ رقم رکھوا کر کام کرنا ٹھیک ہے؟</p><p>2۔بسا اوقات مذکورہ بروکر کے پاس اتنے پیسے نہیں ہوتے کہ وہ خود اتنی بڑی رقم رکھوا سکے۔اس کے لیے مختلف لوگوں سے رابطہ کرکے یہ رقم جمع کرتا ہے اور ان سے یہ طے کرتا ہے میں تمھارا وکیل بن کر یہ بروکریج کا کام کرلیتا ہوں ، جو کمیشن ملے گا وہ سارا تمھارا ہوگا۔تم مجھے اس میں سے ایک طے شدہ مقدار میں وکالت کا معاوضہ دے دینا،مثلا زید ایک بروکر ہے ، جس کے پاس پیسے نہیں تھے،اس نے خالد سے رابطہ کرکے ایک لاکھ روپے حاصل کیے اور اس کا وکیل بن کر بلڈر کے پاس جاکر ایک لاکھ رکھوادیے اور ایک دوکان کو فروخت کروانے کا حق حاصل کیا ،پھر جب دوکان کسی کسٹمر کو فروخت کروادی تو ایک لاکھ روپے مع طے شدہ کمیشن وصول کرکے خالد کو لاکر دیا کہ میں نے تمھاری طرف سے کام کیا تھا،یہ تمھارا حق اور اصل رقم ہےاور پھر خالد اس کمیشن میں سے طے شدہ مقدار زید کو وکالت کا کمیشن دیتا ہے۔کیا اس طرح دوسروں کا وکیل بن  کر بروکریج کرنا درست ہے؟</p><p>3۔اگر مذکورہ وکالت درست ہے تو کیا بروکر مختلف ومتعدد لوگوں کا وکیل بن سکتا ہے؟ یعنی اگر وہ مختلف لوگوں سے رقم وصول کرے اور بلڈر کے پاس مجموعی رقم رکھواکر کچھ دوکانیں آگے بیچنے کے لیے وصول کرے اور پھر جب وہ فروخت کرواچکے تو ہر موکل کو اس کی اصل رقم مع اس کے کمیشن کے واپس کردے اور اس سے اپنا طے شدہ کمیشن وصول کرلے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>۱۔ صورت مسؤولہ میں بلڈر کی طرف سے بروکر سے متعین رقم رکھوانے  کا مطالبہ عمومی اصول کی رو سے درست معلوم نہیں ہوتا ، اس لیے کہ بروکر اور بلڈر کے درمیان وکالت بالاجرہ(اجارہ) کا معاملہ ہے اور اور وکیل (اجیر) سے عقد وکالت (اجارہ) میں مزید کسی معاملہ کی شرط لگانا،جیسے کہ مذکورہ معاملے میں رقم رکھوانے کا مطالبہ کرنا یہ ایک عقد کو دوسرے عقد کے ساتھ مشروط کرنے کی طرح ہے ،جسے فقہاء کی اصطلاح میں صفقۃ فی صفقۃ کہا جاتا ہےاور یہ عام حالات میں جائز نہیں ہے۔البتہ سوال میں کی گئی صراحت کے مطابق""کہ بلڈر اس بروکر سے بطور سنجیدگی اور طے شدہ وقت میں کام مکمل کروانے،نیز اناڑی بروکرز سے احتراز کرنے اور صرف مضبوط ساکھ کے حامل بروکرز کی تلاش کرنے کے لیے کچھ رقم وصول کرتا ہے جو کہ کام مکمل نہ ہونے کی صورت میں مدت کے اختتام پر یا مکمل ہونے کی صورت میں کام کے اختتام پر بلا کٹوتی واپس کردی جاتی ہے""اس طرح کی رقم کا مطالبہ کرنے کی گنجائش دو وجہوں سے ممکن ہے۔</p><p>۱)خریدوفروخت کے معاملے میں عقد مکمل ہونے سے پہلے خریدار کی سنجیدگی کے اظہار کے لیے،بائع کی طرف سے رقم کا مطالبہ کرنے کو جائز قرار دیا گیا ہے ، جسے فقہاء کی اصطلاح میں ھامش الجدیہ کہا جاتا ہے، لہٰذا عقد بیع پر قیاس کرتے ہوئے یہاں اجارہ میں بھی گنجائش معلوم ہوتی ہے۔</p><p>۲)عقد معاوضہ یعنی بیع و اجارہ وغیرہ میں لگائی جانے والی شرائط کی کئی قسمیں ہیں ، ان میں سے ایک قسم کی شرائط وہ ہیں جو مقتضائے عقد کے بھی خلاف ہو اور ملائم عقد بھی نہ ہوں تو ایسی شرائط اصلاً ناجائز ہوتی ہیں لیکن اگر اس طرح کی کسی شرط کا تعامل ہوجائے تو وہ عرف وتعامل کی وجہ سے جائز ہوجاتی ہے، بشرطیکہ کسی صریح نص کے خلاف نہ ہو۔مذکوہ معاملے میں اگر بلڈرز، بروکرز کے ساتھ اسی طرح معاملہ کرتے ہوں  کہ رقم رکھوائے بغیر وکالت بالاجرہ کا معاملہ نہ کرتے ہوں تو اس تعامل کی وجہ سے بھی بروکر کی طرف سے اس رقم کو رکھوانے کی گنجائش معلوم ہوتی ہے۔البتہ بلڈر اس رقم کو استعمال نہ کرے بالہ امانت کے طور پر اپنے پاس رکھے اور معاملہ مکمل ہونے پر مکمل رقم واپس کردے۔</p><p>۲۔ دوسرے سوال کا جواب یہ ہے کہ مذکورہ صورت میں سائل کی وضاحت کے مطابق اصل معاملہ پیسے رکھوانے والے اور بلڈر کے درمیان ہوا تھا اور بروکر بجائے بلڈر کا وکیل بالاجرہ بننے کے پیسے رکھوانے والے کا وکیل بالاجرہ بن کر خدمات سر انجام دیتارہا ہے اور اپنا طے شدہ کمیشن معاہدے کے مطابق پیسے رکھوانے والے سے وصول کرے گا،اس صورت میں اگر بلڈر کی طرف سے پیسے رکھوانے والے کو یہ اجازت ہوکہ وہ مفوضہ کام دوسرے کسی شخص سے بھی کروا سکتا ہے تو یہ صورت جائز معلوم ہوتی ہے، یعنی مذکورہ مثال میں زید ، بلڈر کا وکیل بالاجرہ شمار ہوگا اور خالد ، زید کا وکیل بالاجرہ شمار ہوگا۔</p><p>۳۔کسی شخص کے لیے متعدد افراد کی طرف سے بطور وکالت یا اجیر مشترک کام کرنا جائز ہے ، لہٰذا یہ صورت بھی جائز معلوم ہوتی ہے۔</p>",5615,jameya-tur-rasheed,وکیل بنانے کے احکام,متفرّق مسائل
2021-12-10,https://almuftionline.com/2021/12/10/8403/,رشوت کے احکام,"<p>مودبانہ گزارش ہے کہ  مجھے اپنے کاروبار کے حوالے سے ایک مسئلہ ہے، جس کے  بارے میں آپ صاحبان سے اسلامی شریعت کے مطابق  جواب کا طلبگار ہوں۔</p><p>عرض یہ ہے کہ میں ایک سرکاری ٹھیکیدار ہوں اور سرکاری دفاتر میں کمپیوٹر ، لیپ ٹاپ، سی سی ٹی وی کیمرہ  وغیرہ کے   ٹینڈرز کے لیے اپلائی کرتا ہوں،  جس میں اکثر دفاتر میں کام ہونے کے لیے رشوت مانگی جاتی ہے، بسا اوقات ہم حقدار ہوتے ہیں، مگر پھر  بھی رشوت مانگی جاتی ہے اور رشوت   نہ دینے کی صورت میں   وہ کام ہمارے ہاتھ سے چلا جاتاہے، اور بسا اوقات ہم حقدار نہیں ہوتے ، مگر رشوت دے کر وہ کام حاصل کر لیا جاتا ہے، اس کی وضاحت مندرجہ ذیل ہے۔</p><p><span dir=""LTR"">1</span>۔۔ ہم نے ایک جگہ ٹینڈر کیا تو  انہوں نے ہم سے <span dir=""LTR"">15</span> فیصد رکھنے کا کہا، اور ہم نے کام کر کے دفتر والوں کو <span dir=""LTR"">15</span> فیصد ادا کر دیا۔</p><p><span dir=""LTR"">2</span>۔۔ ایک اور جگہ ہم نے پرنٹر ز کا ٹینڈر  کیا تو  دفتر والوں نے ہمیں ٹینڈر سے باہر کرنے کی کوشش کی ، لیکن جب انہیں کوئی کمی نظر نہیں آئی  تو مجھے بلا کر کہا  اسے دوسرا ٹھیکیدار گھر کے لیے دو عدد پرنٹر  دے رہا ہے، چنانچہ اگر دو پرنٹرآپ بھی  مفت میں مجھے دے رہے ہیں تو آپ کو کام ملے گا وگرنہ نہیں۔</p><p><span dir=""LTR"">3</span>۔۔ بعض اوقات ہم  ٹینڈر کرتے ہیں، اور بعد میں دفتر والے ہم سے  پیسوں کا مطالبہ کرتے ہیں،کہ  نے آپ کے کام  ہونے کے لیے بہت زور ڈالا ہےکہ آپ  کو  کام مل سکے ،وغیرہ۔</p><p>(۱)۔۔۔براہ کرم اس سلسلے میں میری اصلاح کریں کہ کیا ایسا کرنے سے میری آمدنی  حرام ہو جاتی  ہے  یا  نہیں، کیونکہ  <span dir=""LTR"">10</span> میں سے <span dir=""LTR"">8</span> دفاتر میں  اس طرح رشوت دینی پڑتی ہے،اور اگر رشوت نہ دیں تو کام نہیں چلتا۔</p><p>(۲)۔۔۔جس کے   دفتر اور گھر کے اخراجات  تقریبا ایک لاکھ  تک ہوں، اور اس کام کے بغیر اپنے اخراجات پورے نہ کیے جا سکتے ہوں،  اور اس کام سے کمائی حرام ہو جاتی ہو تو   پھر کیا کرنا چاہیے؟ آیا کام چھو ڑ دیں اور کوئی دوسرا کام شروع کریں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>لوگوں کی جان ، مال ، عزت آبرو، دین اور عقل کی مکمل حفاظت کرنا اور  ایک عا دلانہ معاشرہ قائم کرنا  شریعت  کے مقاصد میں  سے ہے، اسی لیے  شریعت نے ایسے تمام امور کو ناجائز ٹھہرایا ہے جو معاشرے  کے منصفانہ   نظام میں بگاڑ کا ذریعہ بن سکیں۔ رشوت  کا لین دین بھی چونکہ معاشرے   کے فطری تواز ن کو بگاڑنے اور  حقوق کی پامالی کا ذریعہ ہے،ا س لیے  شریعت مطہرہ نے  رشوت  کے لین دین کو حرام اور اس کام میں ملوث   تما م افراد(رشوت دینے والے ، رشوت لینے والے اور ان کے بیچ واسطہ بننے والے ) کو گناہگار ، ملعون اور جہنمی قرار دیا ہے۔</p><p>البتہ فقہاء کرام نے  تین صورتوں میں مجبوری کی وجہ سے رشوت دینے کو جائز کہاہے، ایک یہ کہ  کسی کی طرف سے جانی نقصان ، ظلم یا ضرر کا اندیشہ ہو تو وہاں اس کے نقصان سے  بچاو کےلیے اسے  رشوت کے طور پر کوئی  مال یا  منفعت دے دینا جائز ہے، دوسری یہ کہ  کسی ثابت شد ہ مالی حق تک وصولی اگر رشوت دیے بغیر   ممکن نہ ہو تو وہاں بھی  اس حق کو پانےکے لیے بطور رشوت  کچھ دے دینا  جائز ہے ، اور تیسری یہ کہ کسی ذمہ دار یا امیر کو محض اس لیے رشوت دینا تا کہ وہ  مساویانہ اور منصفانہ سلوک کرے  تو اس مقصد کے لیے بھی  رشوت دینے کی گنجائش ہے ۔ البتہ رشوت  لینا بہر صورت ناجائز ہے، جس کے جواز کی کوئی صورت ممکن نہیں۔</p><p>(۱)۔۔صورت مسئولہ میں رشوت کی ادائیگی ،   جواز کی بیان کردہ  پہلی دو صورتوں میں سے  تو  کسی صورت میں داخل نہیں، کہ یہاں رشوت نہ تو  خود سے کسی ضرر ، یا ظلم کو دور کرنے کے  لیے دی جا رہی ہے اور نہ ہی کسی  ثابت شدہ مالی حق کی وصولی کے لیے ادا کی جارہی ہے،البتہ اگر    کسی ٹینڈر کے لیے صرف  آپ ہی اہل ہوں یا اس ٹینڈر کے لیے دیگر مساوی درجے کے لوگ بھی اہل ہوں ، مگر آپ ان سے زیادہ قابل ترجیح ہوں تو وہاں محض اس لیے رشوت دینا ""تا کہ وہ حضرات   ٹینڈر کیلیے  اپلائی کرنے والے  تمام  لوگوں کے درمیان مساویانہ سلوک رکھیں "" جواز کی تیسری صورت میں داخل ہے اور اس صورت میں رشوت دینے کی گنجائش ہے۔</p><p>لہذا  مسئولہ  صورت میں  محض مساویانہ سلوک رکھنے کےلیے رشوت دینے کے علاوہ دیگر تمام جگہوں پر  رشوت   دینا ناجائز ، حرام اور گناہ کبیرہ ہے،جس سے بچنا بہر حال لازم ہے۔ البتہ رشوت  سے حاصل کیے گئے ٹینڈر کو اگر ایمان داری سے مکمل کر لیا  جائے تو اس(صورت میں چونکہ جائز چیزوں کی خریدو فروخت کا معاملہ  ہوا ہے لہذا اس ) سے حاصل شدہ آمدنی اور رقم حلال ہو گی، اور محض رشوت دے دینے سے آمدنی حرام نہیں ہو جائیگی ۔</p><p>(۲)۔۔سوال میں بیان کردہ صورت حال کے مطابق چونکہ     اس کاروبارکی اکثرصورتوں میں ناجائز طور پر رشوت دے کر گناہ  کبیرہ  کا ارتکاب کرنا پڑتا ہے،لہذا  ضروری ہے کہ  کوئی  ایسا راستہ اپنایا   جائے جس میں اس طرح کے گناہ کا ارتکاب  لازم نہ آتا ہو، اور صرف  وہی   ٹینڈر حاصل کیے جائیں ، جن میں  رشوۃ دینے کی نوبت نہ آتی ہو اور اگر  رشوۃ دیے  بغیر اس کاروبار میں چلنا ممکن  نہ ہو تو  پھر  فوری طور پر کسی ایسے جائز اور حلال  کاروبار کی تلاش شروع کی جائے جو خلاف شرع امور سے بالکل پاک ہو، اور اس طرح کے کاروبار کےملتے ہی  رشوۃ کی بنیاد پر چلنے والے کاروبار کو مکمل طور پر چھوڑ دیا جائے۔</p>",8403,jameya-tur-rasheed,جائز و ناجائزامور کا بیان,رشوت کا بیان
2021-12-10,https://almuftionline.com/2021/12/10/5983/,شوہر اور مرحومہ  کے بہن بھائیوں میں تقسیم میراث,"<p>عورت جس کا شوہرہو اور بچے نہ ہوں ۔ماں باپ بھی شادی کے کچھ عرصے بعد انتقال کر گئے تھے،عورت کے بہن اور بھائی زندہ ہوں ،میاں بیوی کرائے کے گھر میں رہتے ہوں ،شوہر کم تنخواہ دار ہو<span dir=""LTR"">,</span> اور اپنی عادت کی وجہ سے اپنے دوستوں  کے ساتھ ہوٹلوں میں زیادہ خرچ کر دیتا ہو،اور گھر میں صرف فلیٹ کا کرایہ اور بل ادا کرتا ہو، گھر خرچ، کھانےپینے اور مہینے کا خرچ پورا نہ کرتاہو۔(عورت کے)بہن بھائی اسکی مدد کرتےہوں،عورت (بیوی) اپنی وراثت کے حصے کی رقم اور کبھی اپنے جہیزکےزیور بیچ کر گزر بسر کرتی تھی ۔یہ عورت جس کی عمر ۶۵ سا ل  سے زیادہ تھی،پندرہ بیس سال سے بہت کمزور اور بیمار تھی ۔شوہر بے حس  تھا ،اس نے انکی بیماری کا کوئی علاج بھی نہیں کروایا۔۲۰  فروری ۲۰۲۱؁ کو وہ رضا الہی سے انتقال فرماگئی۔</p><p>آخری ماہ بیماربہن  کے علاج معالجے پر سارا خرچہ  عورت کی بہن اور بھائیوں نے کیا۔تدفین ،کفن اور قبر کے انتظام  کا سارا  خرچہ بھی  بھائیوں نے کیا ۔</p><p>اب اس عورت کا انتقال ہوگیا ،اس کا کچھ زیور (تین تولہ کے قریب ہے )اور کچھ رقم جو اس نے برے وقت کے لیے رکھی تھی ،(پچاس ، ساٹھ ہزار )جس میں شوہر کاکوئی حصہ نہیں تھا بلکہ اپنا اور بہن بھائیوں کا تھا ۔اب اس عورت  کے تمام  بہنیں  اور  بھائی  یہ چاہتےہیں،کہ زیور بیچ کر اور رقم جمع کرکے  کسی زیر تعمیر مسجد یا فلاحی ادارے کو دے دی جائے،اس کےعلاوہ سب یہ بھی چاہتے ہیں کہ پہلے اس کی تقسیم اسلامی طریقے سے ہو، شوہر کا اور بہن بھائیوں کا کتنا حصہ ہوگا۔اس کے علاوہ پہلے بیماری اور کمزوری کی وجہ سے جو روزے وہ نہ رکھ سکی ،اس کا فدیہ’’ جو وہ زندگی میں غربت کی وجہ سے وقت پر ادا نہ کرسکی‘‘ ادا کر دیا جائے۔</p><p>سوالؒ: عورت کی ملکیت کی جو رقم ہے اس کی تقسیم شوہر اور عورت کے بہن   بھائیوں میں کس  حساب سے ہوگی؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگرکوئی فوت ہوجائےاور ان کے ورثاءمیں  بہن بھائی اورشوہر موجود ہوں ،اور انکے علاوہ اُس کے دیگر ورثاءاولاد،ماں، باپ،دادا ،دادی  میں سے کوئی بھی زندہ  نہ  ہوں، توپہلےمرحوم کے ترکہ سے تجہیز وتکفین کا خرچ نکالا جاتا ہے،اس  کے بعداگر اس کے ذمہ قرض ہو تو وہ ادا کیاجاتا ہے،پھر اگر انہوں نے کسی غیر وارث کے لیے کوئی جائز وصیت کی ہوتو بقیہ ترکہ کے ایک تہائی سے(۳/۱) اُسے پورا کیا جاتا ہے، پھر جو ترکہ بچ جائے تو اس میں سے آدھا حصہ شوہر  کا ہوگایعنی بقیہ مال کا<span dir=""LTR"">50%</span> شوہر  کو ملے گا،اور اس سے جو بچ جائے تو وہ مرحومہ کے بہن بھائیوں میں للذکر مثل حظ الانثیین کے اعتبار سےتقسیم ہوگا یعنی بھائی کو بہن سے دگنا ملے گا۔</p>",5983,jameya-tur-rasheed,میراث کے مسائل,میراث کے متفرق مسائل
