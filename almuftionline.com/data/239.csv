issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-08-29,https://almuftionline.com/2023/08/29/10990/,خلافت کا مطلب اور کیا آج دنیا میں خلافت قائم ہوسکتی ہے؟,<p>(1خلافت کیا ہے؟</p><p>(2)کیا آج بھی خلافت قائم ہو سکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p><strong>(1)۔۔۔ پہلے </strong><strong>سوال کا جواب:</strong></p><p><strong>  </strong>سیاست وحکومت کے اسلامی تصور کی بنیاد اور اصل الاصول یہ ہے کہ اس کائنات پر اصل حاکمیت اللہ تبارک وتعالی کو حاصل ہے، اور دنیا کے حکمران اللہ تعالی کی اس حاکمیت کے تابع بن کر ہی حکومت کرسکتے ہیں۔</p><p> اس بنیادی اصول کو سامنے رکھتے ہوئے خلافت کا مفہوم آسان اور مختصر الفاظ میں یہ ہے کہ اللہ تعالی کی جو صفتِ حاکمیت ہے اس کو دنیا میں نافذ کرنے کے لیے آپ صلی اللہ علیہ وسلم کے بعد آپ  کا کوئی نائب ہو۔ اللہ جل جلالہ اپنی صفتِ حاکمیت کو اس دنیا میں نافذ کرنے کے لیے وقتاً فوقتاً انبیائے کرام علیہم الصلاۃ والسلام کو بھیجتے رہے، اور ان سب کے آخر میں حضرت محمد صلی اللہ علیہ وسلم کو مبعوث فرمایا، اور ان پر رسالت ونبوت کا دروازہ بند کردیا، چنانچہ ختمِ نبوت کا عقیدہ اسلام کے بنیادی عقائد میں داخل ہے۔ آپ صلی اللہ علیہ وسلم کے بعد آپ صلی اللہ علیہ وسلم کے نائب کی حیثیت سے اس دنیا میں اللہ جل جلالہ کی صفتِ حاکمیت کو نافذ کرنے کے لیے مسلمان جس شخصیت کا انتخاب کرلیں اس کو ""خلیفہ""، ""امیر"" اور ""امام""  کہتے ہیں۔ اور اس شخصیت کے فرضِ منصبی یعنی اس دنیا میں اللہ تعالیٰ کی صفتِ حاکمیت کو اس کے دئیے ہوئے قانون (قرآن وسنت) کی روشنی میں نافذ کرنے کو ""خلافت"" اور ""امامتِ کبریٰ""  کہا جاتا ہے۔</p><p><strong>قرآنِ کریم</strong> میں ""خلافت"" کا مادہ  متعدد مقامات پر حکومت کے لیے استعمال ہوا ہے، اس سے معلوم ہوتا ہے کہ ""خلافت"" اللہ تعالی کے قانون کو زمین پر نافذ کرنے والے نظامِ حکومت کا عنوان ہے۔ چند آیاتِ کریمہ مع ترجمہ ملاحظہ فرمائیں:</p><p>(1) {وَإِذْ قَالَ رَبُّكَ لِلْمَلَائِكَةِ إِنِّي جَاعِلٌ فِي الْأَرْضِ خَلِيفَةً } [البقرة: 30]</p><p><strong>ترجمہ:<em> ""</em></strong>اور (اس وقت کا تذکرہ سنو) جب تمہارے پروردگار نے فرشتوں سے کہا کہ میں زمین میں ایک خلیفہ بنانے والا ہوں۔""</p><p>(2) {يَادَاوُودُ إِنَّا جَعَلْنَاكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَلَا تَتَّبِعِ الْهَوَى فَيُضِلَّكَ عَنْ سَبِيلِ اللَّهِ} [ص: 26]</p><p><strong>ترجمہ:<em> ""</em></strong>اے داود! ہم نے تم کو زمین میں خلیفہ بنایا ہے، لہٰذا تم لوگوں کے درمیان برحق فیصلے کرو، اور نفسانی خواہش کے پیچھے نہ چلو، ورنہ وہ تمہیں اللہ کے راستے سے بھٹکادے گی۔""</p><p>(3){وَهُوَ الَّذِي جَعَلَكُمْ خَلَائِفَ الْأَرْضِ وَرَفَعَ بَعْضَكُمْ فَوْقَ بَعْضٍ دَرَجَاتٍ لِيَبْلُوَكُمْ فِي مَا آتَاكُمْ إِنَّ رَبَّكَ سَرِيعُ الْعِقَابِ وَإِنَّهُ لَغَفُورٌ رَحِيمٌ } [الأنعام: 165]</p><p><strong>ترجمہ:<em> ""</em></strong>اور وہی ہے جس نے تمہیں زمین میں ایک دوسرے کا جانشین بنایا، اور تم میں سے کچھ لوگوں کو دوسروں سے درجات میں بلندی عطا کی، تاکہ اس نے تمہیں جو نعمتیں دی ہیں، ان میں تمہیں آزمائے۔ یہ حقیقت ہے کہ تمہارا رب جلد سزا دینے والا ہے اور یہ (بھی) حقیقت ہے کہ وہ بخشنے والا، بڑا مہربان ہے۔""</p><p><strong>بخاری شریف میں روایت ہے:</strong></p><p>""عن فرات القزاز قال سمعت أبا حازم قال قاعدت أبا هريرة خمس سنين فسمعته يحدث عن النبي صلى الله عليه وسلم قال: كانت بنو إسرائيل تسوسهم الأنبياء كلما هلك نبي خلفه نبي وإنه لا نبي بعدي  وسيكون خلفاء فيكثرون قالوا فما تأمرنا قال: فوا ببيعة الأول فالأول، أعطوهم حقهم، فإن الله سائلهم عما استرعاهم<span dir=""LTR"">.</span>"" (صحيح البخاري: 4/ 169)</p><p><strong>ترجمہ:</strong> ""حضرت ابو حازم فرماتے ہیں کہ میں پانچ سال حضرت ابو ہریرہ رضی اللہ عنہ کی خدمت میں رہا، پس میں نے ان کو نبی کریم صلی اللہ علیہ وسلم سے روایت کرتے ہوئے سنا کہ (آپ صلی اللہ علیہ وسلم نے فرمایا) بنی اسرائیل کی سیاسی قیادت انبیاءِ کرام فرماتے تھے (حکمران خود انبیاء ہوتے تھے یا ان کے حکم سے حکمران کا تقرر ہوتا تھا) جب بھی ایک نبی فوت ہوتے تو ان کے بعد دوسرے نبی آجاتے اور بیشک میرے بعد کوئی نبی نہیں ہے، البتہ ""خلفاء"" ہوں گے اور زیادہ ہوں گے، صحابہ رضی اللہ عنہم نے عرض کیا کہ (جب خلفاء زیادہ ہوں گے تو ایسی صورت میں) آپ ہمیں کیا حکم دیتے ہیں (یعنی ہم ان میں سے کس کے ہاتھ پر بیعت کرلیا کریں) آپ صلی اللہ علیہ وسلم نے فرمایا: جس شخص کی خلافت سب سے پہلے منعقد ہو اس کی بیعت کرنا اور اسے پورا کرنا، یکے بعد دیگرے آنے والے خلفاء کا حق ادا کرنا، (اور ان کے خلاف فساد پھیلانے سے باز رہنا) کیونکہ اللہ جل جلالہ خود ان سے پوچھیں گے ان معاملات کے بارے میں جو للہ تعالی نے ان کے ذمے لگائے ہیں۔""</p><p>اس حدیث میں آپ صلی اللہ علیہ وسلم نے اپنے بعد مسلمانوں کے امور کی دیکھ بھال اور ان کی سیاسی قیادت کرنے والی شخصیات کو ""خلفاء"" کا لقب دیا، اس طرح سے حضور نبی کریم صلی اللہ علیہ وسلم نے ""خلافت"" کو امتِ مسلمہ کے سیاسی نظام کے طور پر بیان فرمایا ، جس کی بنیاد پر  اسلام کے سیاسی نظام کا عنوان ""خلافت""  ٹھہرا۔</p><p><strong>خلافت کی تعریف، علمائے اسلام کی نظر میں</strong></p><p>ذیل میں علمائے اسلام کے حوالے سے ""خلافت"" اور ""خلیفہ""  کی چند تعریفات نقل کی جاتی ہیں:</p><p>حضرت شاہ ولی اللہ دہلوی رحمہ اللہ تعالی ""ازالۃ الخفاء عن خلافۃ الخلفاء"" میں فرماتے ہیں:</p><p>""مسئله در تعریفِ خلافت: <strong>هی الریاسة العامة فی التصدی لإقامة الدین</strong> بإحیاء العلوم الدینیة وإقامة أرکان الإسلام والقیام بالجهاد وما یتعلق به من ترتیب الجیوش والفرض للمقاتلة وإعطاءهم من الفیئ والقیام بالقضاء وإقامة الحدود ورفع المظالم والأمر بالمعروف والنهی عن المنکر <strong>نیابةً عن النبی صلی الله علیه وسلم</strong><strong><span dir=""LTR"">.</span></strong> "" (إزالة الخفاء عن خلافة الخلفاء:1/13)</p><p><strong>ترجمہ:</strong> ""خلافت وہ ریاستِ عامہ ہے جو نبی صلی اللہ علیہ وسلم کے نائب ہونے کی حیثیت سے علوم دینیہ کو زندہ رکھنے کے ذریعے،  ارکانِ اسلام کو قائم کرنے کے ذریعے،  جہاد اور متعلقاتِ جہاد (جیسے لشکروں کو ترتیب دینا، مجاہدین کو وظائف دینا، مالِ غنیمت کو ان پر تقسیم کرنا) کو بجالانے کے ذریعے،  عہدۂ قضاء کے فرائض انجام دینے،  حدود کو قائم کرنے،  مظالم کو دور کرنے اور لوگوں کو اچھے کاموں کا حکم دینے اور برے کاموں سے منع کرنے کے ذریعے <strong>دین کو قائم و نافذ کرنے کے لیے وجود میں آئے</strong>۔""</p><p>اس تعریف سے یہ واضح ہوتا ہے کہ لفظِ ""خلافت"" شرعی اصطلاحی معنوں میں صرف اس حکومت کے لیے خاص ہے جو دین کو قائم ونافذ کرنے کے لیے وجود میں آئے۔ اور جو حکومت ایسی نہ ہو اس پر اگرچہ عربی لغت کے اعتبار سے خلافت کے لفظ کا اطلاق کردیا جاتا ہے، لیکن شرعی اصطلاح کے اعتبار سے وہ خلافت نہیں کہلاتی۔ اس بات کی تائید اس سے بھی ہوتی ہے کہ علامہ ابن خلدون رحمہ اللہ تعالیٰ نے ""مقدمۂ ابنِ خلدون"" میں حکومت کی تین قسمیں ذکر فرمائی ہیں۔  (1) ملک طبیعی (2) ملک سیاسی (3) خلافت۔ اور اس تقسیم میں انہوں نے لفظ ""خلافت"" کا اطلاق صرف اس حکومت پر فرمایا ہے جس کی بنیاد دین وشریعت پر ہو، باقی دو اقسام کے لیے انہوں نے ملک یا ملوکیت کا لفظ استعمال فرمایا ہے۔ چنانچہ ان تینوں اقسامِ حکومت کی تعریفات بیان کرتے ہوئے فرماتے ہیں:</p><p><strong>""الملك الطبیعی</strong><strong>""</strong> هو حمل الکافة علی مقتضی الغرض والشهوة، و <strong>""(الملك) السیاسی""</strong> هو حمل الکافة علی مقتضی النظر العقلی فی جلب المصالح الدنیویة ودفع المضار، و <strong>""الخلافة""</strong> هی حمل الکافة علی مقتضی النظر الشرعی فی مصالحهم الأخرویة والدنیویة الراجعة إلیها<span dir=""LTR"">…..</span> وإذ قد بينا حقيقة هذا المنصب، وأنه نيابة عن صاحب الشريعة في حفظ الدين، وسياسة الدنيا به، تسمى ""خلافة"" و ""إمامة""، والقائم به ""خليفة"" و ""إماماً"".  (مقدمة ابن خلدون:1/66۔365)</p><p><strong>ترجمہ<em>:</em></strong> ""<strong> (حکومت کی پہلی قسم) </strong>""طبیعی حکومت"" لوگوں کو شہوت اور اغراضِ نفسانیہ کے تقاضوں کے مطابق چلانے کا نام ہے۔ <strong>(دوسری قسم)</strong> "" سیاسی حکومت"" تمام لوگوں کو دنیوی مصلحتیں حاصل کرنے اور دنیوی نقصانات سے بچنے میں عقل کے تقاضوں کے مطابق چلانے کا نام ہے۔ <strong>(تیسری قسم)</strong> ""خلافت"" لوگوں کو شرعی طرزِ فکر کے مطابق چلانے کا نام ہے جس سے ان کی آخرت کی مصلحتیں بھی پوری ہوں اور  دنیوی مصلحتیں بھی پوری ہوں، جن کا نتیجہ بھی آخر کار آخرت ہی کی بہتری ہوتا ہے۔۔۔۔ جب ہم نے اس منصب کی حقیقت اور یہ بات بیان کردی کہ یہ منصب دین کی حفاظت اور دنیوی امور کے لیے تدابیر اختیار کرنے میں صاحبِ شریعت کی نیابت ہے تو اس کو ""خلافت"" اور ""امامت"" کہاجاتا ہے، اور جو شخص اس ذمہ داری کو پورا کرنے کے لیے متعین ہو اس کو ""خلیفہ""اور ""امام"" کہا جاتا ہے۔""</p><p>خلافت کے لیے دوسرا لفظ ""امامت"" اور ""خلیفہ"" کے لیے دوسرا لفظ ""امام"" یا ""امیر"" بھی  استعمال ہوتا ہے، علامہ ابنِ خلدونؒ کی مذکورہ بالا عبارت میں اس کی صراحت ہے، نیز  علامہ نووی رحمہ اللہ تعالیٰ""روضۃ الطالبین"" میں فرماتے ہیں:</p><p>""يجوز أن يقال للإمام الخليفة و الإمام و أمير المؤمنين<span dir=""LTR"">.</span>"" (روضة الطالبين: 10/ 49)</p><p><strong>ترجمہ:</strong>  ""امام کو ""خلیفہ""، ""امام"" اور ""امیر المؤمنین"" تینوں القاب سے یاد کیا جاسکتا ہے۔""</p><p>استاذ محمد نجیب المطیعی ""تکملۃ المجموع شرح المہذب للنوویؒ"" میں فرماتے ہیں:</p><p>""المراد بالإمام الرئيس الأعلى للدولة، والإمامة والخلافة وإمارة المؤمنين مترادفة، والمراد بها الرياسة العامة في شئون الدين والدنيا. "" (تکملة المجموع شرح المهذب: 19/ 191)</p><p><strong>ترجمہ<em>:</em></strong>  ""امام سے مراد حکومت کا سربراہِ اعلیٰ ہوتا ہے۔ اور امامت، خلافت اور إمارة  المومنین  تینوں ہم معنی الفاظ ہیں۔ ان سے مراد دینی اور دنیوی معاملات میں عمومی سربراہی ہوتی ہے۔""</p><p><strong>خلاصۂ کلام:</strong></p><p>الغرض <strong>""خلافت""</strong> اس نظامِ حکومت کا نام ہے جو اللہ تعالی کے بھیجے ہوئے نظامِ شریعت کو دنیا میں نافذ کرنے کے لیے  قائم کیا جائے۔ چنانچہ صرف اسی طرح کے نظامِ حکومت کے سربراہ کو (حقیقی معنی میں) ""خلیفہ""، ""امام"" اور ""امیر"" کہاجاسکتا ہے۔  یہ بات من جملہ اور دلائل کے خود قرآنِ کریم سے بھی ثابت ہے کہ اللہ تعالی نے قرآنِ کریم میں حکومت کے مقاصد بیان کرتے ہوئے اس بات کو انتہائی وضاحت سے ذکر فرمادیا ہے کہ اسلامی حکومت کا مقصد ""دینِ الٰہی"" کا قیام ہے۔ اللہ تعالی کا ارشاد ہے:</p><p>{الَّذِينَ إِنْ مَكَّنَّاهُمْ فِي الْأَرْضِ أَقَامُوا الصَّلَاةَ وَآتَوُا الزَّكَاةَ وَأَمَرُوا بِالْمَعْرُوفِ وَنَهَوْا عَنِ الْمُنْكَرِ وَلِلَّهِ عَاقِبَةُ الْأُمُورِ } [الحج: 41]</p><p><strong>ترجمہ:</strong> "" یہ (جن کی صفات اس سے پہلے کی آیات میں بیان کی گئیں) وہ لوگ ہیں کہ اگر ہم انہیں زمین میں اقتدار عطا کریں تو وہ نماز قائم کریں اور زکوۃ ادا کریں اور نیکی کا حکم دیں اور برائی سے روکیں، اور تمام معاملات کا انجام اللہ ہی کے قبضے میں ہے۔""</p><p>اس آیتِ کریمہ میں اللہ تعالی نے حکومت کے مقاصد میں نماز قائم کرنا، زکوۃ ادا کرنا، اچھائی کا حکم کرنا اور برائی سے روکنا بیان فرمایا ہے۔ جس میں شریعت کے تمام احکام کو نافذ کرنا خود بخود داخل ہوگیا۔</p><p><strong>      خلافت اور دیگر حکومتی نظاموں میں فرق:</strong></p><p>اس آیتِ کریمہ اور خلافت کی مذکورہ بالاتعریفات سے خلافت اور دیگر حکومتی نظاموں کے درمیان بنیادی فرق بھی بالکل واضح ہوکر سامنے آگیا، اور وہ یہ ہے کہ ""خلافت"" کا مقصد دنیوی مصالح کے ساتھ ساتھ دینی مصالح کا حصول بھی ہوتا ہے۔ خلیفہ کا مقصد لوگوں کو نماز، روزہ، زکوۃ اور دیگر احکامِ شرعیہ کا پابند بنانا، ان کو بھلائی کا حکم کرنا اور برائی سے روکنا بھی ہوتا ہے۔ جبکہ دیگر حکومتی نظاموں کا مقصد صرف اور صرف دنیوی مصالح کی پاسداری ہوتی ہے۔</p><p><strong>      کیا خلیفہ کا ایک ہونا ضروری ہے یا زیادہ بھی ہوسکتے ہیں؟</strong></p><p>شریعت کا اصل حکم یہ ہے کہ پوری امتِ مسلمہ کا ایک خلیفہ ہو، امتِ مسلمہ کے اہلِ حل وعقد کسی ایسے شخص کو امام بنائیں جس کے اندر امامت اور خلافت کی شرائط موجود ہوں اور تمام اہلِ اسلام اس کی بیعت واطاعت کریں۔ ایک وقت میں ایک سے زائد خلفاء کا ہونا جائز نہیں، خواہ عالمِ اسلام کتنا ہی وسیع کیوں نہ ہوجائے۔ یہی جمہور علمائے اسلام کا موقف ہے۔</p><p>       اس موقف کے چند دلائل اور حوالہ جات ملاحظہ فرمائیں:</p><p><strong>اس موقف کی ایک دلیل صحیح</strong><strong>ین کی وہ  </strong><strong>حدیث ہے</strong>  جس میں آپ صلی اللہ علیہ وسلم نے بنی اسرائیل اور امتِ محمدیہ علی صاحبہا الصلاۃ و السلام کی سیاسی قیادت میں فرق بیان کیا ہے کہ بنی اسرائیل کی سیاسی قیادت انبیائے کرام علیہم السلام خود فرماتے تھے، ایک نبی کی وفات کے بعد دوسرے نبی آتے، اور میرے بعد چونکہ کوئی اور نبی آنے والا نہیں ہے، اس لیے اس امت میں سیاسی قیادت خلفاء کریں گے اور وہ خلفاء زیادہ ہوں گے، لیکن تم اسی کی بیعت کرو جس کی خلافت سب سے پہلے منعقد ہو۔</p><p> یہ حدیث ترجمہ سمیت صفحہ نمبر 2 پر گزر چکی ہے۔  </p><p><strong>شارحِ صحیح مسلم علامہ نووی رحمہ اللہ اس حدیث کی شرح میں لکھتے  ہیں:</strong></p><p>""ومعنى هذا الحديث إذا بويع لخليفة بعد خليفة فبيعة الأول صحيحة يجب الوفاء بها، وبيعة الثاني باطلة، يحرم الوفاء بها، ويحرم عليه طلبها، وسواء عقدوا للثاني عالمين بعقد الأول (أو) جاهلين، وسواء كانا في بلدين أو بلد، أو أحدهما في بلد الإمام المنفصل والآخر في غيره، هذا هو الصواب الذي عليه أصحابنا وجماهير العلماء، وقيل: تكون لمن عقدت له في بلد الإمام، وقیل: یقرع بینهم، وهذان فاسدان<span dir=""LTR"">.</span> <strong>واتفق العلماء علی أنه لایجوز أن یعقد لخلیفتین في  عصر واحد سواء اتسعت دار الإسلام أم لا</strong><strong><span dir=""LTR"">.</span></strong>  وقال إمام الحرمين في كتابه ""الإرشاد"": قال أصحابنا: لا يجوز عقدها لشخصين، قال: وعندي أنه لا يجوز عقدها لإثنين في صقع واحد، وهذا مجمع عليه، قال: فإن بعد ما بين الإمامين وتخللت بينهما شسوع فللاحتمال فيه مجال، قال: وهو خارج من القواطع، وحكى المازري هذا القول عن بعض المتأخرين من أهل الأصل وأراد به إمام الحرمين، وهو قول فاسد مخالف لما عليه السلف والخلف ولظواهر إطلاق الأحاديث، والله أعلم<span dir=""LTR"">.</span>"" (شرح النووي على مسلم: 12/ 231)</p><p>یہ عبارت اگرچہ قدرے طویل ہے، لیکن زیرِ بحث مسئلہ اس میں بڑی وضاحت  کے ساتھ آیا ہے، اس لیے ذیل میں ہم اس پوری عبارت کا ترجمہ کرتے ہیں:</p><p><strong>ترجمہ:</strong> ا""س حدیث کا مطلب یہ ہے کہ جب ایک خلیفہ کی بیعت منعقد ہونے کے بعد کسی دوسرے شخص کی بیعت کی جائے تو پہلے خلیفہ کی بیعت صحیح ہے، اسے پورا کرنا واجب ہے، اور دوسرے کی بیعت باطل ہے، دوسرے کی بیعت کو پورا کرنا اور اس کا بیعت طلب کرنا حرام ہے، چاہے (دوسرے خلیفہ کی بیعت کرنے والوں نے) پہلے خلیفہ کے ہاتھ پر بیعت ہونے کے علم کے باوجود اس دوسرے کے ہاتھ پر بیعت کی ہو یا اس سے ناواقف ہونے کی حالت میں بیعت کی ہو، اور  چاہے یہ دونوں ایک ہی شہر میں ہوں یا الگ الگ شہروں میں ہوں، یا ان میں سے ایک مرنے والے خلیفہ کے شہر میں اور دوسرا کسی اور شہر میں (ان سب صورتوں میں دوسرے شخص کے ہاتھ پر کی جانے والی بیعت باطل ہے)۔ یہی وہ درست بات ہے جس پر جمہور علمائے کرام قائم ہیں۔ بعض لوگوں نے کہا ہے کہ ایسی صورت میں اس شخص کی امامت منعقد ہوگی جو مرنے والے امام کے شہر میں ہو، جبکہ دوسرے بعض لوگوں کا کہنا ہے کہ ان دونوں کے درمیان قرعہ اندازی کی جائے گی، لیکن یہ دونوں قول غلط ہیں۔ اس بات پر علمائے کرام کا اتفاق ہے کہ ایک ہی زمانے میں دو آدمیوں کو خلیفہ مقرر کرنا درست نہیں، چاہے مملکتِ اسلامیہ اور عالمِ اسلام بہت پھیل چکا ہو یا اتنا زیادہ نہ پھیلا ہو۔ (یعنی اسلامی دنیا جتنی بھی بڑی ہوجائے خلیفہ ایک ہی ہوگا)۔ البتہ امام الحرمین رحمہ اللہ نے اپنی کتاب ""الارشاد"" میں لکھا ہے کہ: ہمارے علماء فرماتے ہیں کہ (ایک زمانے میں) دو آدمیوں کو خلیفہ بنانا درست نہیں۔ پھر امام الحرمین اپنی رائے دیتے ہوئے فرماتے ہیں کہ: میرے نزدیک ایک ہی علاقے میں دو آدمیوں کو خلیفہ بنانا درست نہیں، اور اس بات پر اجماع ہے۔ لیکن اگر دو آدمیوں کو امام بنایا جائے اور وہ دونوں ایک دوسرے سے دور ہوں، دونوں کے درمیان طویل فاصلے ہوں تو ایسی صورت میں دونوں کو امام بنائے جانے کی گنجائش ہے۔ امام الحرمین فرماتے ہیں کہ یہ بات (یعنی امام کا ایک ہونا) قطعیات میں سے نہیں ہے۔ امام مازری نے بھی یہ قول بعض متاخرین اصولیین سے نقل کیا ہے اور ان کی مراد (ان بعض متاخرین اصولیین سے) امام الحرمین ہے۔ (علامہ نووی فرماتے ہیں) لیکن یہ قول فاسد ہے، یہ سلف اور خلف کے موقف اور احادیث کے الفاظ کے اطلاق کے مخالف ہے۔""</p><p><strong>شارحِ صحیح بخاری علامہ ابنِ حجر رحمہ اللہ</strong>  نے بھی اس حدیث کی تشریح میں علامہ نووی رحمہ اللہ کا کلام نقل کیا ہے، اس لیے ذیل میں ہم صرف ان کی عبارت نقل کرنے پر اکتفاء کرتے ہیں:</p><p>""والمعنى أنه إذا بويع الخليفة بعد خليفة فبيعة الأول صحيحة يجب الوفاء بها وبيعة الثاني باطلة<span dir=""LTR"">.</span> قال النووي سواء عقدوا للثاني عالمين بعقد الأول أم لا، سواء كانوا في بلد واحد أو أكثر، سواء كانوا في بلد الإمام المنفصل أم لا هذا هو الصواب الذي عليه الجمهور، وقيل: تكون لمن عقدت له في بلد الإمام دون غيره، وقيل: يقرع بينهما، قال: وهما قولان فاسدان<span dir=""LTR"">.</span>""</p><p>                                                                                                                                                                   (فتح الباري :6/ 497)</p><p><strong>علامہ عینی رحمہ اللہ</strong> نے بھی ""عمدۃ القاری"" میں وہی بات لکھی ہے جو علامہ نوویؒ نے بیان فرمائی ہے، ملاحظہ فرمائیں:</p><p>""قوله ""بيعة الأول فالأول"" معناه إذا بويع لخليفة بعد خليفة فبيعة الأول صحيحة يجب الوفاء بها وبيعة الثاني باطلة يحرم الوفاء بها سواء عقدوا للثاني عالمين بعقد الأول أو جاهلين، وسواء كانا في بلدين أو أكثر وسواء كان أحدهما في بلد الإمام المنفصل أم لا<span dir=""LTR"">.</span>"" (عمدة القاري: 2/ 454)</p><p><strong>شارحِ مشکاۃ علامہ طیبی اپنی  شرحِ مشکاۃ میں فرماتے ہیں:</strong></p><p>""والفاء في قوله: (فالأول) للتعقيب، والتكرير للاستمرار، <strong>ولم يرد به في زمان واحد بل الحكم هذا عند تجدد كل زمان وتجدد بيعة.""</strong> (الكاشف عن حقائق السنن: 8/ 2564)</p><p><strong>ترجمہ<em>:</em></strong> ""آپ صلی اللہ علیہ وسلم کے قول ""فالأول"" میں یہ فاء تعقیب کے لیے ہے، اور تکرار (یعنی ""الأول"" کو دوہرانا) استمرار کے لیے ہے۔ اور اس سے ایک ہی زمانے میں مختلف آدمیوں سے پے درپے بیعت کرنا مراد نہیں ہے۔ بلکہ یہ حکم ہر نئے زمانے اور ہر نئی بیعت کے لیے ہے۔"" (یعنی جب ایک امام کا انتقال ہو اور اس کا زمانہ ختم ہو تو اس وقت حکم یہ ہے کہ جس شخص کے ہاتھ پر مسلمان سب سے پہلے بیعت کرلیں، بس اسی کی بیعت منعقد ہوگی، اس کے بعد کسی اور کی بیعت منعقد نہیں ہوگی)۔</p><p><strong>ملاعلی قاری رحمہ اللہ</strong> نے بھی اپنی شرحِ مشکاۃ ""مرقاۃ المفاتیح"" میں اس حدیث کی تشریح میں علامہ طیبی رحمہ اللہ کا مذکورہ بالا قول نقل کیا ہے۔ ان کی عبارت درجِ ذیل ہے:</p><p>""قال الطيبي: ""الفاء للتعقيب والتكرير للاستمرار، ولم يرد به في زمان واحد بل الحكم هذا عند تجدد كل زمان وتجدد بيعة<span dir=""LTR"">.</span>"" (مرقاة المفاتيح شرح مشكاة المصابيح :11/ 313)</p><p><strong>علامہ ماوردی رحمہ اللہ تعالیٰ ""الاحکام السلطانیۃ"" میں فرماتے ہیں:</strong></p><p>""وإِذَا عُقِدَتْ الْإِمَامَةُ لِإِمَامَيْنِ فِي بَلَدَيْنِ لَمْ تَنْعَقِدْ إمَامَتُهُمَا ، لِأَنَّهُ لَا يَجُوزُ أَنْ يَكُونَ لِلْأُمَّةِ إمَامَانِ فِي وَقْتٍ وَاحِدٍ وَإِنْ شَذَّ قَوْمٌ فَجَوَّزُوهُ. "" ( الأحكام السلطانية :1/ 10)</p><p><strong>ترجمہ</strong><strong>:</strong> ""یعنی اگر دو مختلف ملکوں میں دو الگ الگ اماموں کو امام بنالیا جائے تو ان کی امامت منعقد نہیں ہوگی، کیونکہ یہ بات جائز نہیں ہے کہ امت کے ایک ہی وقت میں دو امام ہوں، اگرچہ کچھ لوگوں نے شذوذ اختیار کرکے اسے جائز بھی کہا ہے۔""</p><p><strong>علامہ ابن حزم ظاہری رحمہ اللہ تعالیٰ ""مراتب الاجماع"" میں فرماتے ہیں:</strong></p><p>""واتفقوا أنه لا يجوز أن يكون على المسلمين في وقت واحد في جميع الدنيا إمامان لا متفقان ولا مفترقان ولا في مكانين ولا في مكان واحد<span dir=""LTR"">.</span> "" (مراتب الإجماع، ص: 124)</p><p><strong>ترجمہ:</strong> ""اہلِ علم کا اس بات پر اتفاق ہے کہ یہ جائز نہیں کہ مسلمانوں کے ایک ہی وقت میں پوری دنیا میں دو امام ہوں، خواہ وہ دونوں متفق ہوں یا ان کا آپس میں اختلاف ہو، چاہے دو مختلف علاقوں میں ہوں یا دونوں ایک ہی علاقے میں ہوں۔""</p><p><strong>علامہ سعد الدین تفتازانی رحمہ اللہ ""شرح العقائد"" میں  فرماتے ہیں:</strong></p><p>""فإن قیل: لم لایجوز الاکتفاء بذی شوکة فی کل ناحیة، ومن أین یجب نصب من له الریاسة العامة؟ قلنا: لأنه یؤدی إلی منازعات ومخاصمات مفضیة إلی اختلال أمر الدین و الدنیا، کما نشاهد فی زماننا هذا<span dir=""LTR"">.</span>"" (شرح العقائد:355)</p><p><strong>ترجمہ<em>:</em></strong> ""اگر کوئی یہ سوال کرے کہ ہر علاقے میں ایک رعب ودبدبے والے شخص پر اکتفاء کیوں جائز نہیں ہے (یعنی کہ ہر علاقے میں ایک بارعب شخص کی حکومت ہو)، اور ایسے امام کو مقرر کرنے کی کیا دلیل ہے جس کی   سلطنت اور ریاست (پوری اسلامی دنیا) پر عام اور شامل ہو؟ تو ہم اس کے جواب میں کہیں گے کہ (پوری زمین پر عام سلطنت رکھنے والے امام کا تقرر اس لیے واجب ہے کہ) ہر علاقے میں الگ الگ شخص کی حکومت قائم ہونا باہمی اختلافات اور جھگڑوں کا سبب بنتا ہے جو دین اور دنیا دونوں کے معاملات کو بگاڑنے کا ذریعہ ہے، جیساکہ ہم اپنے اس زمانے میں اس کا مشاہدہ کررہے ہیں۔""</p><p><strong>""الموسوعۃ الفقہیۃ الکویتیۃ"" میں لکھا ہے:</strong></p><p>""ذهب جمهور الفقهاء إلى أنه لا يجوز كون إمامين في العالم في وقت واحد ، ولا يجوز إلا إمام واحد . واستدلوا بخبر : إذا بويع لخليفتين فاقتلوا الآخر منهما . وقوله تعالى : { وأطيعوا الله ورسوله ولا تنازعوا فتفشلوا }، ووجه الاستدلال : أن الله سبحانه وتعالى حرم على المسلمين التفرق والتنازع ، وإذا كان إمامان فقد حصل التفرق المحرم ، فوجد التنازع ووقعت المعصية لله تعالى<span dir=""LTR"">.</span>"" (الموسوعة الفقهية الكويتية:6/ 226)</p><p><strong>ترجمہ<em>:</em></strong>  ""جمہور فقہائے کرام کا مسلک یہ ہے کہ دنیا کے اندر ایک وقت میں مسلمانوں کے دو اماموں کا ہونا جائز نہیں ہے۔ صرف ایک امام کا ہونا درست ہے۔ ""</p><p><strong>    حضرت مفتی محمد شفیع صاحب رحمہ اللہ تعالیٰ  ""معارف القرآن"" میں فرماتے ہیں:</strong></p><p>     ""خاتم الانبیاء صلی اللہ علیہ وسلم کے بعد نیابتِ زمین اور نظمِ حکومت کے لیے انتخاب کا طریقہ مشروع ہوگیا، یہ امت جسے خلافت کے لیے منتخب کردے وہ خلیفۂ رسول صلی اللہ علیہ وسلم کی حیثیت سے نظامِ عالم کا واحد ذمہ دار ہوگا، اور خلیفہ سارے عالم کا ایک ہی ہوسکتا ہے۔ خلفائے راشدین کے آخری عہد تک یہ سلسلہ صحیح اصول پر چلتا رہا، اور اسی لئے ان کے فیصلے صرف دینی اور ہنگامی فیصلوں کی حیثیت نہیں رکھتے، بلکہ ایک محکم دستاویز اور ایک درجہ میں امت کے لیے حجت مانے جاتے ہیں، کیونکہ خود آنحضرت صلی اللہ علیہ وسلم نے ان کے متعلق ارشاد فرمایا: علیکم بسنتی وسنة الخلفاء الراشدین۔ میری سنت کو لازم پکڑو اور خلفائے راشدین کی سنت کو۔</p><p>خلافتِ راشدہ کے بعد کچھ طوائف الملوکی کا آغاز ہوا، مختلف خطوں میں مختلف امیر بنائے گئے، ان میں سے کوئی بھی خلیفہ کہلانے کا مستحق نہیں، ہاں کسی ملک یا قوم کا امیرِ خاص کہا جاسکتا ہے، اور جب پوری دنیا کے مسلمانوں کا اجتماع کسی ایک فرد پر متعذر ہوگیا، اور ہر ملک، ہر قوم کا علیحدہ علیحدہ امیر بنانے کی رسم چل گئی تو مسلمانوں نے اس کا تقرر اسی اسلامی نظریہ کے تحت جاری رکھا کہ ملک کے مسلمانوں کی اکثریت جس امیر کو منتخب کرے وہ ہی اس ملک کا امیر اور اولو الامر کہلائے گا، قرآن مجید کے ارشاد ""وأمرهم شوریٰ بینهم"" کے عموم سے اس پر استدلال کیا جاسکتا ہے۔</p><p>اسمبلیاں اسی طرزِ عمل کا ایک نمونہ ہیں، فرق اتنا ہے کہ عام جمہوری ملکوں کی اسمبلیاں اور ان کے ممبران بالکل آزاد وخود مختار ہیں، محض اپنی رائے سے جو چاہیں اچھا یا برا قانون بناسکتے ہیں، اسلامی اسمبلی اور اس کے ممبران اور منتخب کردہ امیر سب اس اصول وقانون کے پابند ہیں جو اللہ تعالیٰ کی طرف سے اس کے رسول کے ذریعے ان کو ملا ہے، اس اسمبلی یا مجلسِ شوریٰ کی ممبری کے لئے بھی کچھ شرائط ہیں، اور جس شخص کو یہ منتخب کریں اس کے لئے بھی کچھ حدود وقیود ہیں، پھر ان کی قانون سازی بھی قرآن وسنت کے بیان کردہ اصول کے دائرہ میں ہوسکتی ہے، اس کے خلاف کوئی قانون بنانے کا ان کو اختیار نہیں۔"" <strong>(معارف القرآن: 1/186۔185)</strong></p><p>خلاصہ یہ کہ شریعت کا اصل حکم یہی ہے کہ اسلامی دنیا چاہے جتنی بھی وسیع ہو، ایک زمانے میں ایک سے زیادہ خلیفہ اور امیر کا ہونا جائز نہیں۔ اور یہی جمہور علمائے اسلام کا موقف ہے۔</p><p><strong>      امام الحرمینؒ اور بعض دیگر حضرات کی رائے:</strong></p><p>البتہ بعض حضرات کا قول یہ ہے کہ اگر اسلامی دنیا اتنی وسیع ہو کہ ایک خلیفہ کے لیے انتظام سنبھالنا مشکل ہو تو ایسی صورت میں ایک سے زیادہ خلیفہ بھی ہوسکتے ہیں۔ یہ قول امام الحرمین علامہ عبد الملک الجوینی(کما مر فی العبارات المذکورة) کا ہے۔ علامہ عبد العزیز فرھاروی رحمہ اللہ تعالیٰ نے بھی <strong>""النبراس""</strong> میں اپنا رجحان اس طرف ظاہر فرمایا ہے۔ فرماتے ہیں:</p><p>""ولایخفی أن نصب من یتملک بلاد الإسلام کلها مشکل، وکنت أتعجب منه حتی رأیت فی المواقف (لعضد الدین عبد الرحمن بن أحمد الإیجی):  ""أنه لایجوز العقد لإمامین فی أرض متضایقة الأقطار، وأما فی أرض وسیعة بحیث لایسع الواحد تدبیرها فهو محل الاجتهاد، المواقف:3/591 ""، انتهیٰ<span dir=""LTR"">.</span> وأظن أن الجواز أرجح<span dir=""LTR"">.</span> "" (النبراس:513،ط:المکتبة الرشیدیة، کوئته)</p><p><strong>ترجمہ:</strong> ""یہ بات مخفی نہیں ہے کہ ایسا خلیفہ مقرر کرنا جو تمام بلادِ اسلامیہ پر حکومت کرے، مشکل ہے۔ مجھے اس بات پہ تعجب ہوتا تھا یہاں تک کہ میں نے ""المواقف"" (نامی کتاب) میں یہ بات دیکھی کہ: ""قریب قریب ممالک میں دو اماموں کو مقرر کرنا جائز نہیں ہے۔ جہاں تک ایسے وسیع علاقے کا تعلق ہے جس کا انتظام ایک شخص نہ سنبھال سکے تو اس میں دو اماموں کا تقرر محلِ اجتہاد ہے۔"" (علامہ فرھاروی رحمہ اللہ فرماتے ہیں) میرا گمان یہ ہے کہ جواز کا قول راجح ہے۔""</p><p><strong>    اس دوسری  رائے کا جائزہ:</strong></p><p>لیکن یہ رائے جمہور کے خلاف ہے۔ شریعت کا اصل حکم وہی ہے جو حضرات جمہور کا قول ہے۔ نیز اس رائے کی کوئی مضبوط بنیاد نہیں۔ رہا دو اماموں کے تقرر کے جواز کے لیے اسلامی دنیا کی وسعت کو مدار بنانا تو یہ اس لیے درست نہیں کہ خلافتِ راشدہ کے دور میں اسلامی سلطنت تقریباً ایک تہائی دنیا تک پہنچ چکی تھی، اور بعد میں آدھی دنیا اس کے زیرِ اثر آگئی تھی، اس کے باوجود ایک امام کے تحت کام چلتا رہا۔ یہ کہنا کہ جب علاقہ وسیع ہوگا تو ایک خلیفہ کے لیے انتظام سنبھالنا مشکل ہوگا، قابلِ التفات نہیں، کیونکہ خلیفہ تو بلاشبہہ ایک ہوگا، لیکن اس کے ماتحت ہر علاقے کا الگ الگ حاکم ہوگا جو وہاں کا انتظام سنبھالے گا اور وہاں شریعت کے نفاذ اور امن وامان کی صورتِ حال کو یقینی بنائے گا۔ پھر آج کے دور میں جبکہ مشرق ومغرب کے فاصلے سمٹ گئے ہیں اور چند منٹ میں بات دنیا کے ایک کونے سے دوسرے کونے تک پہنچ جاتی ہے، اس بات کی کوئی اہمیت نہیں رہتی کہ بڑے علاقے کا انتظام ایک خلیفہ کے لیے سنبھالنا مشکل ہوگا۔ آج بھی ریاستہائے متحدہ امریکہ (جس کے اندر 52 سٹیٹ ہیں) کا ایک ہی صدر منتخب ہوتا ہے اور اسلامی دنیا 57 ممالک پر مشتمل ہے۔ اگر امریکہ کا ایک صدر ہوسکتا ہے تو مسلم دنیا کا ایک خلیفہ کیوں نہیں ہوسکتا؟</p><p>تاریخ اس بات کی شاہد ہے کہ اسلامی دنیا میں الگ الگ سلطنتیں اس بنیاد پر ہرگز نہیں بنیں کہ رقبہ وسیع تھا جس کا انتظام ایک خلیفہ کے لیے سنبھالنا مشکل تھا، بلکہ اس کی وجہ مسلمانوں کے باہمی اختلافات تھے۔ لہٰذا آج ضرورت اس بات کی ہے کہ جن اختلافات کی بنیاد پر اسلامی دنیا کئی ٹکڑوں میں تقسیم ہوئی ہے، ان اختلافات کو دور کرنے اور پوری دنیا کے مسلمانوں کو ایک لڑی میں پرونے کی کوشش کی جائے۔ موجودہ حالات کو دیکھتے ہوئے اگرچہ یہ مقصد حاصل ہونا بہت مشکل معلوم ہوتا ہے، لیکن کم از کم پر امن طریقے سے اپنے اپنے دائرۂ کار کے اندر کوشش تو کی جاسکتی ہے۔ اصلاً یہ ذمہ داری مسلم حکمرانوں اور اربابِ اقتدار پر عائد ہوتی ہے، جو ان کے ذمے امت کا ایک قرض ہے۔ اللہ تعالیٰ ان کو اپنی اس ذمہ داری کو انجام دینے کی توفیق عطا فرمائیں۔ آمین</p><p><strong>     عالمِ اسلام کی موجودہ صورتِ حال:</strong></p><p>اب سوال یہ ہے کہ آج کے دور میں عالمِ اسلام 57 ممالک میں تقسیم ہے، اور ہر ملک کا الگ الگ حکمران ہے تو اس کا کیا حکم ہے؟ ان حکومتوں کو تسلیم کیا جائے گا یا نہیں؟ اور پوری دنیا میں مسلمانوں کا ایک خلیفہ نہ ہونے کی وجہ سے گناہ لازم آئے گا یا نہیں؟</p><p>اس سوال کا جواب یہ ہے کہ چونکہ پوری دنیا میں ایک خلیفہ مقرر کرنے کے لیے مسلمانوں کا اتفاق واتحاد ضروری ہے جو اس دور میں محال جیسا ہے، لہٰذا جب تک امت میں افتراق وانتشار موجود ہے اور مختلف ممالک کی جغرافیائی حدود مقرر ہونے کی وجہ سے ہر ملک میں الگ الگ حاکم موجود ہے تو ان حالات میں شریعت کا حکم یہ ہے کہ جس ملک میں جو حاکم مقرر ہو، جائز امور میں اس کی اطاعت واجب ہے تاکہ امت مزید انتشار سے بچ جائے۔ البتہ ان حکمرانوں پر لازم ہے کہ وہ متفق ہوکر کسی دیندار حکمران کو اپنا متفقہ خلیفہ منتخب کریں۔ جس کا مطلب یہ ہے کہ ہر ملک اور علاقے میں الگ الگ حکام کا موجود ہونا جائز ہے تاکہ وہ اپنے اپنے علاقوں میں شریعت کے قوانین نافذ کریں اور امن وامان بحال رکھیں۔ مگر ان سب حکام کے اوپر ایک ""خلیفۃ المسلمین"" ہونا بھی ضروری ہے جو مسلمانوں کی متفقہ قیادت کا فریضہ انجام دے۔ اور اس ""خلیفۃ المسلمین"" کو مقرر کرنا چونکہ پوری امت کی اجتماعی ذمہ داری ہے؛ اس لیے اگر کوئی شخص اپنے دائرۂ کار میں جائز امور میں حکمرانوں کی اطاعت کرتے ہوئے فتنہ وفساد پھیلائے بغیر متفقہ ""خلیفۃ المسلمین"" کی تشکیل اور اس نظام کے لیے راستہ ہموار کرنے کی کوشش کرتا رہے تو ان شاء اللہ وہ عند اللہ بری الذمہ ہوگا۔</p><p>عالمِ اسلام کی موجودہ صورتِ حال کے بارے میں شیخ الاسلام حضرت مفتی محمد تقی عثمانی صاحب دامت برکاتہم العالیہ  نے ""اسلام اور سیاسی نظریات، ص:246"" پر کلام فرمایا ہے۔ حضرت دامت برکاتہم کا یہ کلام ذیل میں نقل کیا جاتا ہے:</p><p>""ان اقوال کے باوجود جمہور علماء کا موقف یہی ہے کہ ایک وقت میں امام متعدد نہیں ہوسکتے۔ لیکن غور کرنے سے جو بات سمجھ میں آتی ہے وہ یہ ہے کہ اسلام جس عالمگیر دعوت کا داعی ہے، اور اس میں جس طرح پوری امتِ مسلمہ کو ایک لڑی میں پرونے کا اہتمام فرمایا گیا ہے، اس کا تقاضا وہی ہے جو جمہور فقہاء کا موقف ہے، یعنی پورے عالمِ اسلام کا ایک ہی خلیفہ یا امام ہو۔ اور جہاں تک ممالک کے درمیان فاصلوں کا تعلق ہے، خلافتِ راشدہ کے دور میں بھی اسلام تقریباً ایک تہائی دنیا تک پہنچ چکا تھا، اور بعد میں آدھی دنیا اس کے زیرِ اثر آگئی تھی، اس کے باوجود ایک امام کے تحت کام چلتا رہا اور ہمارے دور میں تو مواصلات کی ترقی نے اس کو کوئی قابلِ لحاظ مسئلہ نہیں رہنے دیا۔ اس لیے ایک مثالی اسلامی ریاست کی اصل کوشش یہی ہونی چاہیے کہ پوری دنیا میں ایک ہی امام ہو۔ لیکن موجودہ حالات میں جہاں عالمِ اسلام پچاس سے زیادہ حکومتوں میں منقسم ہے، عملی طور پر ایسا کرنے کے لیے ضروری ہے کہ ان ممالک کے حکمران متفق ہوں، ورنہ مسلمان ملکوں کے درمیان جنگ کے بغیر یہ مقصد حاصل نہیں کیا جاسکتا جو یقیناً زیادہ بڑی برائی ہے۔ اس لیے مجبوری کی حالت میں ان حکومتوں کو تسلیم کیے بغیر چارہ نہیں ہے، ورنہ شدید خلفشار لازم آئے گا۔ ماضی میں بھی کئی کئی حکومتیں رہی ہیں، اور علماءِ امت نے ان کے احکام کو نافذ العمل سمجھا ہے۔ لہٰذا اس حد تک دوسرا قول اختیار کرنا ایک مجبوری ہے کہ ان کے احکام کو نافذ قرار دیا جائے۔ واللہ سبحانہ اعلم۔""</p><p><strong>(2)۔۔۔ دوسرے </strong><strong>سوال کا جواب:</strong></p><p>جی ہاں، آج بھی خلافت یعنی پوری دنیا میں مسلمانوں کی ایک حکومت قائم ہونے کا امکان فی نفسہ موجود ہے، مگر یہ انفرادی طور پر کسی فرد کی قدرت میں نہیں، بلکہ اس کے لیے سب مسلمانوں کا اتفاق و اتحاد شرط ہے؛ کیونکہ اس بات پر تمام مسلمانوں کا اتفاق ہے کہ ہر زمانے میں خلافت کا قیام اور مسلمانوں کے لیے امام کی تقرری واجب اور فرضِ کفایہ ہے۔ فرضِ کفایہ کا حکم یہ ہوتا ہے کہ اگر امت میں سے بعض افراد اس فرض کو ادا کریں تو پوری امت کا ذمہ فارغ ہوجاتا ہے اور اگر کوئی بھی اس فرض کو ادا نہ کرے تو پوری امت بحیثیتِ مجموعی اس کوتاہی کی ذمہ دار ٹھہرتی ہے۔ لہٰذا ہر مسلمان پر (موجودہ حکمرانوں کی جائز اطاعت کرتے ہوئے اور فتنہ فساد سے پھیلائے بغیر) اپنی قدرت و اختیار کی حد تک اس کے لیے کوشش کرنا لازم ہے۔</p><p><strong>خلافت کا قیام کس کی ذمہ داری ہے؟</strong></p><p>اس فرضِ کفایہ کے مخاطب کون ہیں؟ آیا ہر مسلم فرد اس کا مخاطب ہے یا کچھ مخصوص لوگ اس کے مخاطب ہیں؟ اور اگر دنیا میں ""خلافت"" کا نظام قائم نہ ہو تو اس کے ذمہ دار اور گناہ گار کون ہوں گے؟</p><p>اس بارے میں علامہ ماوردی رحمہ اللہ تعالی سیاست کے موضوع پر اپنی مایہ ناز کتاب ""الاحکام السلطانیۃ"" میں فرماتے ہیں کہ  اگر کوئی بھی ""خلافت"" کو قائم نہ کرے تو دو قسم کے لوگ اس کے ذمے دار اور گناہ گار ہوں گے۔ ایک اربابِ اختیار یعنی وہ لوگ جو کسی اہل شخص کو ""خلیفہ"" بناسکتے ہوں۔ دوسرے اہلِ امامت یعنی وہ لوگ جو  خلافت وامامت کے منصب کو سنبھال سکتے ہوں۔ ان دو قسم کے لوگوں کے علاوہ دیگر لوگوں پر قیامِ خلافت میں تاخیر کی وجہ سے کوئی حرج اور گناہ لازم نہیں آئے گا۔</p><p>علامہ ماوردی رحمہ اللہ تعالی کی عبارت درجِ ذیل ہے:</p><p>""( فصل ) فإذا ثبت وجوب الإمامة ففرضها على الكفاية كالجهاد وطلب العلم، فإذا قام بها من هو من أهلها سقط فرضها على الكفاية، وإن لم يقم بها أحد خرج من الناس فريقان: <strong>أحدهما </strong>أهل الاختيار حتى يختاروا إماما للأمة. <strong>والثاني</strong> أهل الإمامة حتى ينتصب أحدهم للإمامة، وليس على من عدا هذين الفريقين من الأمة في تأخير الإمامة حرج ولا مأثم، وإذا تميز هذان الفريقان من الأمة في فرض الإمامة وجب أن يعتبر كل فريق منهما بالشروط المعتبرة فيه."" (الأحكام السلطانية :1/ 4)</p><p><strong>ترجمہ<em>:</em></strong> ""جب امامت کا واجب ہونا ثابت ہوگیا تو (اس کے بعد یہ سمجھنا چاہیے) کہ اس کی فرضیت علی الکفایہ ہے، جیسے کہ جہاد اور طلبِ علم (کی فرضیت علی الکفایہ ہے)، لہٰذا جب خلافت کے اہل لوگ اس کو قائم کرلیں تو یہ فرضِ کفایہ ادا ہوجائے گا۔ اور اگر امت میں سے کوئی بھی اس کو قائم نہ کرے تو لوگوں میں سے دو فریق (اس فرضِ کفایہ کے قائم نہ ہونے کے ذمہ دار اور گناہ گار نکلیں گے) : ایک اربابِ اختیار (وہ گناہ گار ہوں گے) یہاں تک کہ وہ امت کے لیے کسی شخص کو امام بنائیں۔ اور دوسرے امامت کے اہل لوگ (وہ گناہ گار ہوں گے) یہاں تک کہ ان میں سے کوئی امامت کے لیے کھڑا ہوجائے۔ ان دو قسم کے لوگوں کے علاوہ امت میں سے کسی پر امامت کے انعقاد میں تاخیر کی وجہ سے نہ کوئی گناہ لازم آئے گا اور نہ حرج۔""</p><p>موجودہ دور میں یہ بات واضح ہے کہ ""خلافت"" کا نظام دنیا میں قائم نہیں ہے۔ علامہ ماوردی رحمہ اللہ تعالی کی عبارت کی روشنی میں اس فریضہ کو پورا نہ کرنے کا ذمہ دار مسلمانوں کا وہ طبقہ ہے جنہوں نے اپنے ہاتھوں میں مسلمانوں کی زمامِ اقتدار تھامی ہوئی ہے، لیکن اس فریضہ کو قائم کرنے میں سستی اور کاہلی برت رہے ہیں۔ اب سوال یہ ہے کہ مسلمانوں کا جو عام طبقہ ہے ان کا کیا حکم ہے اور ان حالات میں ان کی کیا ذمہ داری ہے؟ اس حوالے سے ہم ذیل میں اپنے دو بزرگوں کے ارشادات نقل کرکے اس سوال کا جواب جاننے کی کوشش کرتے ہیں:</p><p><strong>حضرت حکیم الامت مولانا اشرف علی تھانوی</strong> رحمہ اللہ تعالی کے ""امداد الفتاوی"" میں، اسی طرح حضرت کے ملفوظات کے مختلف مجموعوں میں یہ بات لکھی ہوئی ہے کہ امام مقرر کرنا واجب ہے، لیکن واجبات کے وجوب کے لیے قدرت شرط ہے، اور اس وقت (حضرت رحمہ اللہ کے دور میں) قدرت موجود نہیں ہے، اس لیے اس وقت اگرچہ خلیفہ اور خلافت کا نظام نہیں ہے، لیکن گناہ لازم نہیں آئے گا۔ یہ رائے حضرت کی مندرجہ ذیل کتب میں نقل کی گئی ہے:</p><p>""اسلام اور سیاست، ص:142"" میں حضرت حکیم الامت رحمہ اللہ تعالی کے مجموعۂ ملفوظات ""الکلام الحسن"" کے حوالے سے نقل کیا ہے کہ:</p><p>""نصبِ خلیفہ (یعنی امیر المومنین مقرر کرنا) واجب ہے، لیکن واجب کے لیے قدرت شرط ہے۔ اور قدرت مفقود ہے، اس واسطے گو عالَم اس وقت خلیفہ سے خالی ہے، لیکن بایں حالات خلیفہ کے نہ ہونے سے کوئی گناہ نہیں۔(الکلام الحسن، ص:15)""</p><p>""امداد الفتاوی "" سے ایک فارسی سوال وجواب نقل کرکے متعلقہ حصہ کا اردو ترجمہ کیا جاتا ہے:</p><p><strong>                                                                     ""معنی حدیث من لم یعرف امام زمانہ مات میتۃً جاہلیۃً</strong></p><p><strong>سوال </strong>(461) ما قولکم اندریں کہ سلطانِ روم دریں وقت امام اند یا نہ، سلطان اگر امام اند شرائط امام چیست؟ بیان فرمودہ تسلی بخشند، اگر امام نیست بمطابق حدیث کہ اگر بلا نصبِ امام بمیرد آں میتۃ میتتِ جاہلیۃ است، میتۃ جاہلیت لازم آید یا نہ؟ الحاصل دریں زمان امام است یا نہ؟ بر تقدیرِ اول شرائط امام چیست، وبر تقدیرِ ثانی در میتۃ ایں زمان میتتِ جاہلیت لازم آید یا نہ؟ جواب بتوضیح عنایت فرمودہ شکوک را دفع فرمایند وجوابِ مسئلہ عنایت فرمایند۔</p><p><strong>الجواب:</strong> مسئلہ مختلف فیہ بین العلماء است بنا بر آں کہ شرطِ قریشیت در بعض حالات قابلِ سقوط است یا نہ، وآنچہ در سوال نوشتہ اند کہ مطابق حدیث اگر بلا نصبِ امام بمیرد الخ پس دریں حدیث نصبِ امام نیست، لفظِ حدیث ایں ست: من لم یعرف امام زمانہ، ومعنیش نزد بندہ آنست کہ عدمِ عرفان کنایہ است از عدمِ اطاعت بر وقت موجود بودن اطلاقاً للملزوم علی اللازم؛ لأن عدم العرفان یستلزم عدم الاطاعۃ، البتہ نصبِ امام خود بدلیلِ دیگر واجب است، ووجوبِ ہمہ واجبات مشروط می باشد بقدرت، وچوں از شرائطِ قدرت علی النصب اتفاقِ مسلمین ست وآن نظراً الی الحالۃ الحاضرۃ کبریتِ احمر است، لہٰذا معصیت لازم می آید ونہ میتۃ جاہلیۃ، واللہ اعلم، ہذا ما عندی ولعل عند غیری احسن من ہذا۔""  (امداد الفتاوی:4/369) </p><p>اس جواب کے خط کشیدہ حصے کا ترجمہ درجِ ذیل ہے</p><p><strong>ترجمہ:</strong> ""الغرض امام کا مقرر کرنا دیگر دلائل سے واجب ہے، اور تمام واجبات کا وجوب قدرت کے ساتھ مشروط ہے، اور امام مقرر کرنے پر قدرت کی شرائط میں مسلمانوں کا اتفاق بھی ہے، اور وہ موجودہ حالت میں کبریتِ احمر (گویا محال) ہے۔ لہٰذا نہ گناہ لازم آئے گا، اور نہ جاہلیت کی موت لازم آئے گی۔  ""</p><p>حضرت مفتی محمد تقی عثمانی صاحب دامت برکاتہم العالیہ کی امالی ""اسلام اور سیاسی نظریات"" ص:226 پر ""امیر کا انتخاب اور تقرر"" کے عنوان کے تحت لکھا ہے:</p><p>""پھر ان صفاتِ اہلیت کو مدِ نظر رکھتے ہوئے بھی اسلام کا اصول یہ ہے کہ امیر یا خلیفہ کا تقرر شوریٰ کے ذریعے ہونا چاہیے۔ اس اصول کے دو حصے ہیں: ایک یہ کہ مسلمانوں پر واجب ہے کہ وہ اپنے اوپر کوئی امیر مقرر کریں، جسے فقہ اور عقائد کی کتابوں میں ""نصب الامام"" سے تعبیر کیا گیا ہے، دوسرا حصہ یہ ہے کہ یہ تقرر بطریقِ شوریٰ ہونا چاہیے۔ جہاں تک نصبِ امام کا تعلق ہے، اس کے بارے میں تمام فقہاء اور اہلِ عقائد اس بات پر متفق ہیں کہ امام کا نصب کرنا مسلمانوں پر واجب ہے۔ یعنی مسلمانوں کی پوری جماعت کے ذمہ واجب ہے کہ وہ کسی کو اپنا امام بنائیں، ایسے شخص کو امام بنائیں جو ان صفات  کا حامل ہو (امیر کی صفاتِ اہلیت، جن کا ذکر کتاب میں پیچھے آیا ہے، یعنی امیر کا عاقل و بالغ ہونا، مسلمان ہونا، مرد ہونا، بعض صورتوں میں قریشی ہونا، عالم ہونا اور عادل ہونا) جس کا حاصل یہ ہوا کہ نصب الامام ایک طرح سے فرضِ کفایہ ہوا۔ لیکن یہاں یہ فرق سمجھ لیجئے کہ نصب الامام کا واجب ہونا، اس کا تعلق اس حالت سے ہے جب مسلمانوں کا کوئی سربراہ نہ ہو، یعنی مسلمان بغیر کسی سربراہ کے زندگی گزار رہے ہوں، کوئی ان کا حاکم نہ ہو، کوئی ان کا سربراہ نہ ہو۔ اس وقت میں مسلمانوں میں سے کسی ایک کو امام بنانا واجب ہے۔ لیکن اگر کوئی سربراہ بنا ہوا ہے، خواہ زبردستی یا تغلب سے بنا ہو، اور وہ امام صفاتِ مطلوبہ کا حامل نہ ہو، جیساکہ اس وقت اسلامی ممالک میں سربراہ موجود ہیں، لیکن وہ ان صفات کے حامل نہیں ہیں جو سربراہ کے لیے مطلوب ہیں، تو اس وقت میں مسلمانوں کا کیا کام ہونا چاہیے؟ اس کا تعلق اس مسئلے سے ہے کہ موجودہ سربراہ کو معزول کرکے کسی صحیح سربراہ کو لانے کا کیا طریقِ کار ہونا چاہیے؟ یہ مسئلہ ان شاء اللہ آگے آئے گا<span dir=""LTR"">……</span>الخ ""</p><p><strong>خلاصہ:</strong></p><p>حضرت حکیم الامت رحمہ اللہ تعالی اور حضرت مفتی محمد تقی عثمانی صاحب دامت برکاتہم العالیہ کی عبارات میں مسلمانوں کے اس عام طبقے کا حکم بیان کیا گیا ہے، جن کے پاس نظامِ خلافت قائم کرنے اور خلیفہ کو مقرر کرنے کا اختیار نہ ہو، جیساکہ علامہ ماوردی رحمہ اللہ تعالی نے بھی اس قسم کے لوگوں کے بارے میں فرمایا کہ ان پر اقامتِ خلافت میں تاخیر کی وجہ سے کوئی گناہ یا حرج لازم نہیں آئے گا۔</p><p>جہاں تک مسلم ممالک کے اربابِ اختیار واقتدار اور مقتدر طبقات کا تعلق ہے جو پوری دنیا میں خلافت کو قائم کرنے اور کسی اہل شخص کو خلیفہ بنانے کی قدرت رکھتے ہوں، لیکن اس کے باوجود وہ اپنی اس ذمہ داری کو پورا کرنے میں کوتاہی سے کام لے رہے ہیں، وہ علامہ ماوردی رحمہ اللہ کی تصریح کے مطابق اس فرضِ کفایہ کو ادا نہ کرنے کی وجہ سے اس وقت تک قصور وار رہیں گے جب تک وہ  خلافت کا نظام قائم کرکے اور کسی اہل شخص کو خلیفہ بناکر اپنی اس ذمہ داری سے سبکدوش نہیں ہوتے۔</p><p>البتہ چونکہ آج کل مختلف ممالک کےدرمیان جغرافیائی سرحدات قائم ہوچکی ہیں جس کی وجہ سے ہر ملک ایک مستقل سلطنت شمار کیا جاتا ہے، دوسرے ملک کا کوئی فرد اس میں دخل اندازی نہیں کرسکتا، مسلمانوں کے درمیان اتفاق واتحاد نہیں ہے جوکہ قیامِ خلافت کے لیے شرط ہے، اس لیے اس صورت میں مسلم ممالک کے اربابِ اختیار کی ذمہ داری یہ ہے کہ وہ اپنے اپنے دائرہ میں رہ کر خلافت کے قیام اور پوری دنیا میں ایک خلیفہ اور امیر مقرر کرنے کے لیے حکمت ومصلحت کے ساتھ پر امن کوشش جاری رکھیں۔</p><p> اگر کوئی اس طرح کوشش جاری رکھتا ہے تو امید ہے کہ وہ اپنی ذمہ داری سے عہدہ برآ ہوگا، لیکن جو لوگ اس فریضہ کی ادائیگی کے لیے اپنے دائرۂ کار میں کوشش تک بھی نہیں کرتے، وہ اپنی ذمہ داری میں کوتاہی کرنے کی وجہ سے قصور وار ہوں گے۔ واللہ تعالی اعلم بالصواب</p><h6 class=""has-text-align-right"">حوالہ جات</h6><h5><h5>المسامرة فی شرح المسایرة(ص:142-141):</h5>
<h5> (ونصب الإمام) بعد انقراض زمن النبوة (واجب) علی الأمة عندنا مطلقاً (سمعاً لا عقلاً) أی واجب من جهة السمع لا من جهة العقل (خلافاً للمعتزلة)….. أما وجوبه علینا سمعاً فلأنه قد تواتر إجماع المسلمین فی الصدر الأول علیه حتی جعلوه أهم الواجبات وبدؤا به قبل دفن الرسول صلی الله علیه وسلم.</h5>
<h5>الأحكام السلطانية (1/ 3):</h5>
<h5><strong>الإمامة موضوعة لخلافة النبوة في حراسة الدين وسياسة الدنيا ، وعقدها لمن يقوم بها في الأمة واجب بالإجماع وإن شذ عنهم الأصم،</strong> واختلف في وجوبها هل وجبت بالعقل أو بالشرع ؟</h5>
<h5>مقدمة ابن خلدون: (1/365):                        </h5>
<h5> نصب الإمام واجب قد عرف وجوبه فی الشرع بإجماع الصحابة والتابعین.</h5>
<h5>مراتب الإجماع لابن حزم(124)          :</h5>
<h5>اتفقوا أن الإمامة فرض وأنه لا بد من إمام حاشا النجدات (هم أتباع نجدة بن عامر النخعي)  وأراهم قد حادوا الإجماع وقد تقدمهم.</h5>
<h5>شرح العقائد (ص:353):</h5>
<h5>ثم الإجماع علی أن نصب الإمام واجب،….. والمذهب أنه یجب علی الخلق سمعاً؛   لقوله صلی الله علیه وسلم: من مات ولم یعرف إمام زمانه فقد مات میتةً جاهلیةً؛ ولأن الأمة قد جعلوا أهم المهمات بعد وفاة النبی صلی الله علیه وسلم نصب الإمام، حتی قدموه علی الدفن، وکذا بعد موت کل إمام؛ ولأن کثیراً من الواجبات الشرعیة یتوقف علیه.</h5>
<h5>الموسوعة الفقهية الكويتية( 6/ 217):</h5>
<h5>أجمعت الأمة على وجوب عقد الإمامة ، وعلى أن الأمة يجب عليها الانقياد لإمام عادل ، يقيم فيهم أحكام الله ، ويسوسهم بأحكام الشريعة التي أتى بها رسول الله صلى الله عليه وسلم، ولم يخرج عن هذا الإجماع من يعتد بخلافه.</h5>
<h5>إزالۃ الخفاء عن خلافۃ الخلفاء(1/17):</h5>
<h5>مسئلہ: واجب بالکفایہ است بر مسلمین الیٰ یوم القیامہ نصبِ خلیفہ مستجمعِ شروط بچند وجہ: <strong><em>یکے</em></strong> آنکہ صحابہ رضوان اللہ علیہم بنصبِ خلیفہ وتعیینِ او پیش از دفن آنحضرت صلی اللہ علیہ وسلم متوجہ شدند، پس اگر از شرع وجوبِ نصبِ خلیفہ ادراک نمی کردند بریں امرِ خطیر مقدم نمی ساختند، وایں وجہ اثباتِ دلیلِ شرعی از آنحضرت صلی اللہ علیہ وسلم می نماید بر وجہِ اجمال۔ <strong><em>دوم</em></strong> آنکہ در حدیث وارد شدہ ""من مات ولیس فی عنقه بیعة مات میتة جاهلیة"" یعنی ہرکہ بمیرد حال آنکہ نیست در گرنِ او بیعتِ خلیفہ مردہ است بمرگِ جاہلیت، وایں نصِ شرع است تفصیلاً۔ <strong><em>سوم</em></strong> آنکہ خدائے تعالیٰ جہاد وقضا واحیائے علومِ دین واقامتِ ارکانِ اسلام ودفعِ کفار از حوزۂ اسلام فرضِ بالکفایہ گردانید، وآن ہمہ بدونِ نصبِ امام صورت نگیرد، ومقدمۂ واجب واجب است، کبار صحابہ رضوان اللہ علیہم بریں وجہ تنبیہ نمودہ اند۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>    <span dir=""LTR"">11</span>/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>مفتی محمد صاحب / سیّد عابد شاہ صاحب</td></tr></tbody></table></figure>",10990,jameya-tur-rasheed,حکومت امارت اور سیاست,دارالاسلام  اور دار الحرب اور ذمی کے احکام و مسائل
2023-08-28,https://almuftionline.com/2023/08/28/11236/,تعلیق طلاق کا حکم(اگر میں نے آج کے بعد جھوٹ بولا تو میری بیوی مجھ پر طلاق ہوگی),<p>ایک آدمی نے کہا کہ اگر میں نے آج کے بعد جھوٹ بولا تو میری بیوی مجھ پر طلاق ہوگی۔اس کے بعد اس نے متعدد بار جھوٹ بولا ہے۔ اسی طرح اس نے بولا کہ اگر میں آج کے بعد زنا کروں تو میری بیوی مجھ پر میری ماں کی طرح ہوگی۔ اس کے بعد بھی اس نے یہ غلط کام کیا ہے۔ کیا اس پر اس کی بیوی طلاق ہوچکی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب طلاق کو کسی شرط کے ساتھ معلق کیا جائے تو شرط پائے جانے کی صورت میں طلاق واقع ہوجاتی ہے۔  شرط نہ پائے جانے کی صورت میں طلاق واقع نہیں ہوتی۔ لہذا صورتِ مسئولہ کے مطابق جھوٹ بولنے کی صورت میں شرط پائے جانے پر اس کی بیوی پر ایک طلاق رجعی واقع ہوگی۔ اس صورت میں اس کوعدت میں اپنی بیوی سے رجوع کرنے کا حق حاصل ہوگا اور آئندہ کے لیے دو طلاقوں کا اختیار حاصل رہے گا۔ </p><p>مذکورہ شخص کا یہ کہنا کہ "" اگر میں آج کے بعد زنا کروں تو میری بیوی مجھ پر میری ماں کی طرح ہوگی ""  طلاق اور ظہار، دونوں کا احتمال رکھتا ہے؛  لہذا مذکورہ جملہ کہنے والے کی نیت کے مطابق اس کا حکم لگے گا۔ اگر اس نے طلاق کی نیت کی تھی تو ایک طلاقِ بائن واقع ہوجائے گی اور نکاح ٹوٹ جائے گا اور  دوبارہ ایک ساتھ رہنے کے لیے نیا   نکاح کرنا ضروری ہے، اور اگر ظہار کی نیت کی ہو، یعنی حلال کو حرام کرنا مقصود ہو، تو ظہار ہوجائے گا، اب دوبارہ ایک ساتھ رہنے سے پہلے کفارہ ادا کرنا ضروری ہوگا، اور کفارہ یہ ہے کہ دو ماہ کے مسلسل روزے رکھے، اگربڑھاپے، ضعف، یا بیماری کے باعث  مسلسل دوماہ روزے  رکھنے کی طاقت نہ ہو  تو ساٹھ مساکین کو دو وقت کا کھانا کھلانا ہوگا، روزہ رکھنے  کی طاقت ہو تو روزے ہی رکھنے ہوں گے، کفارہ ادا کرنےکےبعد بیوی کےقریب جانا درست ہوگا۔</p><p>امداد الفتاوی میں ہے:</p><p>""جو کہا تھا تجھ کو رکھوں تو اپنی ماں کو رکھوں یہ صیغہ تعلیق کا ہے اور یہ عبارت طلاق اور ظہار دونوں کو محتمل ہے اور تعلیق طلاق اور ظہار دونوں کی جائز ہے۔ پس اگر اس عبارت سے نیت طلاق کی ہے تو طلاق واقع ہوگئی اور چوں کہ کنایہ ہے اس لیے طلاق بائن واقع ہوگئی اور اگر نیت ظہار کی ہے تو ظہار ہوگیا اور کفارہ واجب ہوگا۔""</p><h6 class=""has-text-align-right"">حوالہ جات</h6><h5><h5>{الَّذِينَ يُظَاهِرُونَ مِنْكُمْ مِنْ نِسَائِهِمْ مَا هُنَّ أُمَّهَاتِهِمْ إِنْ أُمَّهَاتُهُمْ إِلَّا اللَّائِي وَلَدْنَهُمْ وَإِنَّهُمْ لَيَقُولُونَ مُنْكَرًا مِنَ الْقَوْلِ وَزُورًا وَإِنَّ اللَّهَ لَعَفُوٌّ غَفُورٌ (2) وَالَّذِينَ يُظَاهِرُونَ مِنْ نِسَائِهِمْ ثُمَّ يَعُودُونَ لِمَا قَالُوا فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا ذَلِكُمْ تُوعَظُونَ بِهِ وَاللَّهُ بِمَا تَعْمَلُونَ خَبِيرٌ (3) فَمَنْ لَمْ يَجِدْ فَصِيَامُ شَهْرَيْنِ مُتَتَابِعَيْنِ مِنْ قَبْلِ أَنْ يَتَمَاسَّا فَمَنْ لَمْ يَسْتَطِعْ فَإِطْعَامُ سِتِّينَ مِسْكِينًا ذَلِكَ لِتُؤْمِنُوا بِاللَّهِ وَرَسُولِهِ وَتِلْكَ حُدُودُ اللَّهِ وَلِلْكَافِرِينَ عَذَابٌ أَلِيمٌ} [المجادلة: 2 - 4]</h5>
<h5>بدائع الصنائع في ترتيب الشرائع (3/ 122)</h5>
<h5>إذا قال لها أنت طالق إن دخل فلان الدار أنه يقع الطلاق إذا وجد الشرط في أي وقت وجد ولا يتقيد بالمجلس؛ لأن ذلك تعليق الطلاق بالشرط، والتعليق لا يتقيد بالمجلس؛ لأن معناه إيقاع الطلاق في زمان ما بعد الشرط فيقف الوقوع على وقت وجود الشرط ففي أي وقت وجد يقع</h5>
<h5>الفتاوى الهندية (9/ 213)</h5>
<h5>الفصل الثالث في تعليق الطلاق بكلمة إن وإذا وغيرهما إذا أضاف الطلاق إلى النكاح وقع عقيب النكاح نحو أن يقول لامرأة : إن تزوجتك فأنت طالق أو كل امرأة أتزوجها فهي طالق وكذا إذا قال : إذا أو متى وسواء خص مصرا أو قبيلة أو وقتا أو لم يخص وإذا أضافه إلى الشرط وقع عقيب الشرط اتفاقا مثل أن يقول لامرأته : إن دخلت الدار فأنت طالق ولا تصح إضافة الطلاق إلا أن يكون الحالف مالكا أو يضيفه إلى ملك والإضافة إلى سبب الملك كالتزوج كالإضافة إلى الملك فإن قال لأجنبية : إن دخلت الدار فأنت طالق ثم نكحها فدخلت الدار لم تطلق كذا في الكافي</h5>
<h5>الفتاوى الهندية (10/ 469)</h5>
<h5>وحكم الظهار حرمة الوطء والدواعي إلى غاية الكفارة كذا في فتاوى قاضي خان .</h5>
<h5>بدائع الصنائع في ترتيب الشرائع (3/ 231)</h5>
<h5>أنه لو قال لامرأته: أنت علي كظهر أمي كان مظاهرا سواء نوى الظهار أو لا نية له أصلا؛ لأن هذا صريح في الظهار إذ هو ظاهر المراد مكشوف المعنى عند السماع بحيث يسبق إلى إفهام السامعين فكان صريحا لا يفتقر إلى النية كصريح الطلاق في قوله: أنت طالق، وكذا إذا نوى به الكرامة أو المنزلة أو الطلاق أو تحريم اليمين لا يكون إلا ظهارا؛ لأن هذا اللفظ صريح في الظهار فإذا نوى به غيره فقد أراد صرف اللفظ عما وضع له إلى غيره فلا ينصرف إليه، كما إذا قال لامرأته: أنت طالق ونوى به الطلاق عن الوثاق أو الطلاق عن العمل أنه لا ينصرف إليه ويقع الطلاق لما قلنا كذا هذا،............., ولو قال: أنت علي كأمي أو مثل أمي يرجع إلى نيته فإن نوى به الظهار كان مظاهرا، وإن نوى به الكرامة كان كرامة، وإن نوى به الطلاق كان طلاقا، وإن نوى به اليمين كان إيلاء؛ لأن اللفظ يحتمل كل ذلك إذ هو تشبيه المرأة بالأم فيحتمل التشبيه في الكرامة والمنزلة أي أنت علي في الكرامة والمنزلة كأمي ويحتمل التشبيه في الحرمة ثم يحتمل ذلك حرمة الظهار ويحتمل حرمة الطلاق وحرمة اليمين فأي ذلك نوى فقد نوى ما يحتمله لفظه فيكون على ما نوى.</h5>
</h5><p>عنایت اللہ عثمانی</p><p>دارالافتا ءجامعۃالرشید کراچی</p><p>10/صفر الخیر / 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عنایت اللہ عثمانی بن زرغن شاہ </td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",11236,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2023-08-28,https://almuftionline.com/2023/08/28/11238/,ممتدۃ الطہر کی عدت کا حکم,<p>ایک عورت جس کو خاوند نے 6 ماہ پہلے تین طلاقیں دی تھیں، اس کی ماہواری متعین نہیں ہے، بلکہ کبھی زیادہ ایام ہوجاتی ہے اور کبھی بالکل بند ہوجاتی ہے۔اس عورت کی رخصتی کو 8 سال ہوگئے ہیں۔ تین سال قبل اس عورت کی ماہواری ایک سال کے لیے منقطع ہوگئی تھی، پھر ایک سال بعد بغیر کسی دوائی و علاج کے ماہواری جاری ہوگئی۔ دو سال تک یہ ماہواری ہر مہینہ آتی رہی، لیکن دو سال بعد ماہواری پھر سے بغیر حمل وغیرہ کے منقطع ہوگئی اور تقریباً 4 ماہ کے بعد پھر سے بغیر کسی دوائی وغیرہ کے ماہواری شروع ہوگئی۔ چند ماہ تک یہ ماہواری صحیح طریقہ  کے ساتھ ہر مہینہ جاری رہی، لیکن اب سات مہینے ہوگئے یعنی طلاق کے ایک مہینہ قبل سے پھر ماہواری بغیر کسی حمل وغیرہ کے منقطع ہوگئی ہے۔ اس عورت کی عمر تقریباً 32 سال ہےاور اس شوہر سے اس عورت کے پانچ بچے بھی ہیں۔ اب اس کی عدت کا کیا حکم ہے؟ جس طرح ماہواری کا سلسلہ چل رہا ہے، ہوسکتا ہے سابقہ ترتیب کی طرح اس عورت کو ایک حیض ایک سال کے بعد آئے، اس حساب سے تین سال تک عدت گزارنا دشوار ہے، کیونکہ مذکورہ مطلقہ نہ اپنی ضروریات پوری کرسکتی ہے اور نہ ہی اپنی خواہشات پر قابو پاسکتی ہے۔</p><p>اس مجبوری کی خاطر اس عورت کو امام مالکؒ کے مذہب کے مطابق فتوی دینے کی گنجائش ہےیا نہیں؟ مالکیہ کا مذہب یہ ہے کہ اس طرح عورت پہلے نو مہینے گزارے گی، اگر اس دوران حیض جاری نہ ہوا تو پھر وہ تین مہینے اس عورت کی طرح گزارے گی جو حیض سے مایوس ہوچکی ہو۔( ماخوذ از بدائع الصنائع)</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>حنفیہؒ کے نزدیک ممتدۃ الطہر کی عدت حیض سے ہی پوری ہوگی تا آنکہ سن ایاس تک پہنچے (جو کہ پچپن سال ہے)   اگر سن ایاس سے قبل(ممتدۃ الطہر کو) عدت کی نوبت آجائےتو بذریعہ علاج حیض جاری کرکے تین حیض  پوری کرے، اگر کسی علاج سے حیض جاری نہ ہو تو بوقتِ ضرورت کسی مالکی قاضی سے ایک سال کی عدت کا فیصلہ کرایا جائے، اگر مالکی قاضی میسر نہ ہوا اور ضرورتِ شدیدہ ہو تو بدونِ قضاء بھی ایک سال کی عدت کا فتوی دیا جاسکتا ہے۔(احسن الفتاوی:5/ 435)کذا فی امداد الفتاوی:2/490)  وفتاوی دارالعلوم دیوبند:10/307)و کفایت المفتی:6/417)۔ واللہ اعلم۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (4/ 296)</h5>
<h5>قلت: ونظير هذه المسألة عدة ممتدة الطهر التي بلغت برؤية الدم ثلاثة أيام ثم امتد طهرها فإنها تبقى في العدة إلى أن تحيض ثلاث حيض. وعند مالك تنقضي عدتها بتسعة أشهر. وقد قال في البزازية: الفتوى في زماننا على قول مالك. وقال الزاهدي كان بعض أصحابنا يفتون به للضرورة. واعترضه في النهر وغيره بأنه لا داعي إلى الإفتاء بمذهب الغير لإمكان الترافع إلى مالكي يحكم بمذهبه، وعلى ذلك مشى ابن وهبان في منظومته هناك، لكن قدمنا أن الكلام عند تحقق الضرورة حيث لم يوجد مالكي يحكم به</h5>
<h5>النهر الفائق شرح كنز الدقائق (2/ 476)</h5>
<h5>التي حاضت ثم امتد طهرها لا تعتد بالأشهر إلا إذا بلغت سن الإياس. وعن مالك انقضاؤها بحول وقيل بتسعة أشهر ستة لاستبراء الرحم (وثلاثة أشهر) للعدة ولو قضى به قاض نفذ.</h5>
<h5>قال الزاهدي: وقد كان بعض أصحابنا يفتون به للضرورة خصوصًا الإمام والدي/ وفي (البزازية) والفتوى في زماننا على قول مالك في عدة الآيسة وأنت خبير بأنه لا داعي إلى الإفتاء بقول نعتقد أنه خطأ يحتمل الصواب مع إمكان الترافع إلى مالكي يحكم به.</h5>
<h5>البحر الرائق شرح كنز الدقائق ومنحة الخالق وتكملة الطوري (4/ 142)</h5>
<h5>إذا رأت ثلاثة أيام وانقطع ومضى سنة أو أكثر ثم طلقت فعدتها بالحيض إلى أن تبلغ إلى حد الإياس وهو خمس وخمسون سنة في المختار كذا في البزازية ومن الغريب ما في البزازية قال العلامة والفتوى في زماننا على قول مالك في عدة الآيسة اهـ.</h5>
<h5>ولو قضى قاض بانقضاء عدة الممتد طهرها بعد مضي تسعة أشهر نفذ كما في جامع الفصولين ونقل في المجمع أن مالكا يقول إن عدتها تنقضي بمضي حول وفي شرح المنظومة أن عدة الممتد طهرها تنقضي بتسعة أشهر كما في الذخيرة معزيا إلى حيض منهاج الشريعة، ونقل مثله عن ابن عمر قال وهذه المسألة يجب حفظها؛ لأنها كثيرة الوقوع وذكر الزاهدي وقد كان بعض أصحابنا يفتون بقول مالك في هذه المسألة للضرورة خصوصا الإمام والدي اهـ.</h5>
<h5>الفتاوى الهندية (24/ 358)</h5>
<h5> ولو قضى بمضي عدة ممتدة الطهر بالأشهر حكي في حيض منهاج الشريعة عن مالك رحمه الله تعالى أنه قال في المرأة إذا طلقها زوجها ومضى عليها ستة أشهر ولم تر فيها الدم : يحكم بإياسها حتى تنقضي عدتها بعد ذلك بثلاثة أشهر وروي عن ابن عمر رضي الله تعالى عنهما مثل ذلك فعلى هذا ممتدة الطهر قبل أن تبلغ حد الإياس وهو خمس وخمسون سنة إذا انقطع الدم على الخمسين أو انقطع قبل ذلك بسنة أو بسنتين فيما اختاره جدي شيخ الإسلام برهان الدين إذا طلقها زوجها ، ومضى عليها ستة أشهر ثم اعتدت بثلاثة أشهر وقضى بذلك قاض ينبغي أن ينفذ ؛ لأنه مجتهد فيه ، وهذا مما يجب حفظه فإنها كثيرة الوقوع.</h5>
</h5><p>عنایت اللہ عثمانی</p><p>دارالافتا ءجامعۃالرشید کراچی</p><p>10/صفر الخیر / 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عنایت اللہ عثمانی بن زرغن شاہ </td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",11238,jameya-tur-rasheed,طلاق کے احکام,عدت کا بیان
2023-08-28,https://almuftionline.com/2023/08/28/11239/,مدفون میت کو دوسری جگہ منتقل کرنے کا حکم,<p>محمود الحق نے چارکنال زمین خورشید اور اسکے بہن بھائی سے خریدی ہے جس میں ان کے والدین اور باقی رشتہ داروں کی قبریں ہیں پانچ سے آٹھ قبریں ۔ قبرستان ان کی ذاتی ملکیت میں ہے قبرستان کی جگہ وقف بھی نہیں ہے۔ خورشید ودیگر قبروں  کی جگہ کی رقم بھی محمودالحق سے وصول کر چکے ہیں۔</p><p>مسئلہ  یہ ہے کہ جو جگہ محمود الحق نے خورشید لوگوں سے لی ہے، اس میں قبرستان کی جگہ درمیان میں ہے۔ محمود الحق اس ساری زمین پر ایک بارہ منزلہ عمارت تعمیر کرنا چاہتا ہے، اس صورت میں قبرستان درمیان میں آرہا ہے۔  اس صورت میں کیا قبرستان سے ڈیڈباڈیز کو کسی دوسرے قبرستان میں منتقل کیا جاسکتا ہے؟ کیونکہ اس جگہ پر عمارت بنانے کا مقصد یہ ہے کہ اس عمارت میں دو  تین ہزار افراد کو روزگار میسر ہو سکے گا کیونکہ محمودالحق نے ایک کمپنی کھولی ہوئی ہے جس میں اس وقت پانچ ہزار افراد کام کرتے ہیں۔ جگہ لینے کا مقصد بھی یہی ہے کہ زیادہ سے زیادہ لوگوں کو روزگار میسر ہو۔ محمودالحق اور خورشید لوگ پہلے سے پڑوسی ہیں ۔آپ رہنمائی فرمائیں کہ اس صورت میں قبرستان کا کیا جائے؟ پہاڑی علاقہ ہے کٹائی کرتے ہیں تو قبرستان کو خطرہ ہے ۔ نہیں  کرتے تو قبرستان عمارت کے درمیان میں آجاتا ہے جس سے قبروں کی بے حرمتی ہوتی ہے آپ رہنمائی فرمائیں اس صورت میں کیا کیا جائے؟  آپ کو جگہ کی تصویر بھی بھیجی ہے یہ بلڈنگ محمودالحق کی ہے جس میں کمپنی ہے پانچ ہزار افراد کام کرتے ہیں ساتھ میں جو جگہ ہے سبز لکیر کے اندر وہ خورشید لوگوں سے لی ہے اس میں جس جگہ سرخ نشان لگایا گیا ہے وہ قبرستان ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں اگر موجودہ قبریں اتنی پرانی ہوچکی ہوں کہ مردوں کا مٹی ہوجانے کا غالب گمان ہو تو زمین کو ہموار کرکے اس پر تعمیرات کی جاسکتی ہیں لیکن اگر قبریں اتنی پرانی نہ ہو ں کہ مردوں کا مٹی ہوجانے کا غالب گمان ہوتو اطراف میں پلر لگائے جائیں  اور قبروں پر چھت بنا کر  اس پر مزید عمارتیں تعمیر کی جائیں،  تو یہ زیادہ اولیٰ ہوگا تاکہ میت نکالنے کی نوبت نہ آئے ۔ اگر ایسا کرنا ممکن نہ ہو تو زمین کا مالک مرحومین کے متعلقین کو اپنے مردے کسی دوسری جگہ منتقل کرنے کا مطالبہ کرکے زمین خالی کرواسکتا ہے۔واللہ اعلم بالصواب۔</p><h6 class=""has-text-align-right"">حوالہ جات</h6><h5><h5>عمدة القاري شرح صحيح البخاري (6/ 473، بترقيم الشاملة آليا)</h5>
<h5>فإن قلت هل يجوز أن تبنى على قبور المسلمين قلت قال ابن القاسم لو أن مقبرة من مقابر المسلمين عفت فبنى قوم عليها مسجدا لم أر بذلك بأسا وذلك لأن المقابر وقف من أوقاف المسلمين لدفن موتاهم لا يجوز لأحد أن يملكها فإذا درست واستغنى عن الدفن فيها جاز صرفها إلى المسجد لأن المسجد أيضا وقف من أوقاف المسلمين لا يجوز تملكه لأحد فمعناهما على هذا واحد وذكر أصحابنا أن المسجد إذا خرب ودثر ولم يبق حوله جماعة والمقبرة إذا عفت ودثرت تعود ملكا لأربابها فإذا عادت ملكا يجوز أن يبنى موضع المسجد دارا وموضع المقبرة مسجدا وغير ذلك فإذا لم يكن لها أرباب تكون لبيت المال وفيه أن القبر إذا لم يبق فيه بقية من الميت ومن ترابه المختلط بالصديد جازت الصلاة فيه۔</h5>
<h5>عمدة القاري شرح صحيح البخاري (6/ 451، بترقيم الشاملة آليا)</h5>
<h5>( باب هل تنبش قبور مشركي الجاهلية ويتخذ مكانها مساجد )</h5>
<h5>معناه ظاهر وهو جواز نبش قبور المشركين لأنه لا حرمة لهم فيستفاد منه عدم جواز نبش قبور غيرهم سواء كانت قبور الأنبياء أو قبور غيرهم من المسلمين لما فيه من الإهانة لهم فلا يجوز ذلك لأن حرمة المسلم لا تزول حيا وميتا</h5>
<h5>الفتاوى الهندية (2/ 472)</h5>
<h5>ميت دفن في أرض إنسان بغير إذن مالكها كان المالك بالخيار إن شاء رضي بذلك وإن شاء أمر بإخراج الميت وإن شاء سوى الأرض وزرع فوقها وإذا حفر الرجل قبرا في المقبرة التي يباح له الحفر فدفن فيه غيره ميتا لا ينبش القبر ولكن يضمن قيمة حفره ليكون جمعا بين الحقين كذا في خزانة المفتين</h5>
<h5>البحر الرائق شرح كنز الدقائق ومنحة الخالق وتكملة الطوري (2/ 210)</h5>
<h5>(قوله ولا يخرج من القبر إلا أن تكون الأرض مغصوبة) أي بعد ما أهيل التراب عليه لا يجوز إخراجه لغير ضرورة للنهي الوارد عن نبشه وصرحوا بحرمته وأشار بكون الأرض مغصوبة إلى أنه يجوز نبشه لحق الآدمي كما إذا سقط فيها متاعه أو كفن بثوب مغصوب أو دفن في ملك الغير أو دفن معه مال أحياء لحق المحتاج قد «أباح النبي - صلى الله عليه وسلم - نبش قبر أبي رعال لعصا من ذهب معه» كذا في المجتبى قالوا، ولو كان المال درهما ودخل فيه ما إذا أخذها الشفيع فإنه ينبش أيضا لحقه كما في فتح القدير وذكر في التبيين أن صاحب الأرض مخير إن شاء أخرجه منها وإن شاء ساواه مع الأرض وانتفع بها زراعة أو غيرها وأفاد كلام المصنف أنه لو وضع لغير القبلة أو على شقه الأيسر أو جعل رأسه في موضع رجليه أو دفن بلا غسل وأهيل عليه التراب فإنه لا ينبش قال في البدائع؛ لأن النبش حرام حقا لله تعالى، وفي فتح القدير واتفقت كلمة المشايخ في امرأة دفن ابنها، وهي غائبة في غير بلدها فلم تصبر وأرادت نقله أنه لا يسعها ذلك فتجويز شواذ بعض المتأخرين لا يلتفت إليه اهـ.</h5>
<h5>الدر المختار وحاشية ابن عابدين (رد المحتار) (2/ 238)</h5>
<h5>(قوله إلا لحق آدمي) احتراز عن حق الله تعالى كما إذا دفن بلا غسل أو صلاة أو وضع على غير يمينه أو إلى غير القبلة فإنه لا ينبش عليه بعد إهالة التراب كما مر (قوله كأن تكون الأرض مغصوبة) وكما إذا سقط في القبر متاع أو كفن بثوب مغصوب أو دفن معه مال قالوا: ولو كان المال درهما بحر. قال الرملي: واستفيد منه جواب حادثة الفتوى: امرأة دفنت مع بنتها من المصاغ والأمتعة المشتركة إرثا عنها بغيبة الزوج أنه ينبش لحقه، وإذا تلفت به تضمن المرأة حصته اهـ واحترز بالمغصوبة عما إذا كانت وقفا. قال في التتارخانية: أنفق مالا في إصلاح قبر فجاء رجل ودفن فيه ميته، وكانت الأرض موقوفة يضمن ما أنفق فيه، ولا يحول ميته من مكانه لأنه دفن في وقف اهـ. وعبر في الفتح بقوله يضمن قيمة الحفر فتأمل (قوله أو أخذت بشفعة) أي بأن اشترى أرضا فدفن فيها ميته ثم علم الشفيع بالشراء فتملكها بالشفعة (قوله ومساواته بالأرض) أي ليزرع فوقه مثلا لأن حقه في باطنها وظاهرها، فإن شاء ترك حقه في باطنها وإن شاء استوفاه فتح (قوله: كما جاز زرعه) أي القبر ولو غير مغصوب وكذا يجوز دفن غيره عليه كما في الزيلعي أيضا، وقدمنا الكلام عليه</h5>
</h5><p>عنایت اللہ عثمانی</p><p>دارالافتا ءجامعۃالرشید کراچی</p><p>10/صفر الخیر / 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عنایت اللہ عثمانی بن زرغن شاہ </td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",11239,jameya-tur-rasheed,وقف کے مسائل,قبرستان کے مسائل
2023-08-28,https://almuftionline.com/2023/08/28/10986/,عقد مضاربت میں حاصل شدہ نفع پر مخصوص رقم مقرر کرنے کا حکم,"<p>ایک آدمی  نے دوسرے کاروباری آدمی کو کچھ پیسے دیےکہ انہیں کاروبار میں لگاؤ ، اس نےکہا<span dir=""LTR"">:</span>اس سے موبائل کا کام کروں گا ہر موبائل پر آپ کودو ہزار روپے دوں گا ۔ کیا یہ عقد درست ہے ؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ معاملہ درست نہیں ،کیونکہ عقد مضاربت میں کسی فریق  کےلیے نفع  کی ایک مخصوص  طےشدہ مقدارمقرر کرنا جائز نہیں ،اس  سے عقد فاسد ہوجاتا ہے ۔مضاربت فاسدہ میں تمام نفع  رب المال (سرمایہ دار ) کا ہوگا،اور مضارب(محنت کش )   کوصرف کام کرنے کے دنوں کی معروف مزدوری ملے گی ۔ لہذا   اگر یہ معاملہ ہوچکا ہو  ،تو کل نفع رب المال کو دیا جائے گا   اور معروف اجرت مضارب کو ملے گی ۔</p><p>آئندہ کے لیےاس معاملہ کی جائز صورت یہ ہےکہ فریقین عقد کے وقت  حقیقی نفع سےفیصدی طور  ہر فریق کا حصہ مقررکریں ۔</p><h6 class=""has-text-align-right"">حوالہ جات</h6><h5><h5>(وإجارةفاسدة إن فسدت فلا ربح ) للمضارب( حينئذ بل له أجر ) مثل (عمله مطلقا )ربح أولا (بلا زيادة على الشروط  ) خلافالمحمد  والثلاثة.......... وشرطها أمور سبعة ...<span dir=""LTR"">..</span>.(وكونه مسلما إلي المضارب) ليمكنه التصرف( بخلاف الشركة ) لأن العمل فيها من الجانبين ( وكون  الربح بينهما  شائعا )فلو عين  قدرا فسدت . (الدر المختار : <span dir=""LTR"">545</span>)</h5>
<h5>ومنها :أن يكون نصيب  المضارب من الربح معلوما على  وجه  لا تنقطع به الشركة  في الربح ،كذا في المحيط . فإن قال :على أن لك  من الربح مائة دراهم أو شرط  مع النصف أو الثلث عشرة دراهم لا تصح المضاربة.</h5>
<h5> (الفتاوى الهندية : 6<span dir=""LTR"">345/  </span>)</h5>
<h5>ومنها  : أن يكون المشروط لكل واحد  منهما من المضارب و رب المال من الربح جزءا شائعا  نصفا أو ثلثا أو ربعا ،فإن شرطا  عددا مقدرا  بأن شرطا لأحدهما مائة درهم من الربح أو أقل أو أكثر ،والباقي للآخر لا يجوز ، والمضاربة فاسدة ؛ لأن المضاربة نوع  من الشركة ، وهي الشركة في الربح ،وهذا  شرط يوجب قطع  الشركة في الربح ؛لجواز أن لا يربح المضارب إلا هذا القدر المذكور ، فيكون ذلك لأحدهما  دون  الآخر ، فلا تتحقق الشركة ،فلا يكون التصرف مضاربة .......... إذا فسدت بوجه من الوجوه ،صارت بمنزلة الأجير لرب المال ،فإذا خالف شرط  رب المال ،صار بمنزلة الغاصب  ويصير المال مضمونا عليه  له ؛لأن الربح بالضمان، لكن لا يطيب له في قول أبي حنيفة  و محمد  ،وعند أبي يوسف يطيب له .               (بدائع الصنائع<span dir=""LTR"">:</span>8/   27،24)</h5>
<h5>وشرطها :أ ن يكون رأس المال من الأثمان وهو معلوم ،والربح بينهما شائعا ونصيب كل واحد منهما ،وأن يكون  معينا مسلما إليه ، فإن فقد شيء من هذه الأشياء فسدت   (تبين الحقائق:5 <span dir=""LTR"">510/  </span>)</h5>
<h5>المضاربة تفسد بأشياء ،منها :إذا شرط لأحدهما من الربح ما يقطع الشركة ، نحو: أن يجعل له دراهم مسماة مائة أو أقل أو أكثر ، فسدت المضاربة.......... وإذا عمل المضارب في المضاربة الفاسدة وربح ،  كان الكل  الربح لرب المال وللمضارب أجر المثل تماما ؛لأن المضاربة إذا  فسدت تبقى إجارة ،وفي الإجارة الفاسدة  إذا عمل الأجير كان له أجر مثله تماما  ولو هلك المال  في يد المضارب لا بفعله  ،والمضاربةفاسدة .</h5>
<h5><span dir=""RTL"">   (فتاوى قاضي   خان  :3/4)</span></h5>
</h5><p><span dir=""RTL"">عبدالعزيز</span></p><p><span dir=""RTL"">دارالافتاء جامعۃ الرشیدکراچی   </span></p><p><span dir=""LTR"">9</span> صفر <span dir=""LTR"">1445</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبدالعزيز بن عبدالمتين </td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",10986,jameya-tur-rasheed,مضاربت کا بیان,متفرّق مسائل
2023-08-28,https://almuftionline.com/2023/08/28/10988/,معلق طلاق کاحکم(اگر تم کوئی بھی شکایت لے کر ابو کے پاس گئی تو تمہیں طلاق ہو جائے گی ۔),"<p>السلام و علیکم<span dir=""LTR"">!</span>میرا سوال یہ ہے کہ میرے شوہر نے گھریلو جھگڑےکے باعث مجھے میرے سسر کے پاس جانے سے منع کیا اور کہا کہ<strong> اگر تم کوئی بھی شکایت لے کر ابو کے پاس گئی تو تمہیں طلاق ہو جائے گی </strong>۔ اس کے باوجود میں گھریلو معاملات کے باعث جذبات میں اپنے سسر کے پاس چلی گئی دو بار، تو کیا اس سے طلاق واقع ہو جاتی ہے؟اور دوسری بات یہ کہ کیا اس کاکفارہ نہیں ہے؟ اور دوسری بار ابھی لاسٹ ٹائم اس طرح جھگڑےکے دوران میرے شوہر نے میرے ابو کو فون کر کے کہا <strong>کہ میں</strong> <strong>اسے طلاق دے رہا ہوں آپ لوگ لے کے جائیں، اگرنہیں لے کر گئے تو آپ گنہگار ہونگے،</strong> تو کیا اس سےبھی طلاق ہو جاتی ہے؟</p><p>نوٹ<span dir=""LTR"">:</span>خاتون سے معلوم ہوا کہ وہ سسر کے پاس گئی تو تھی مگرجان بچانے کےلیے، شکایت کےلیے  نہیں  گئی اور نہ شکایت لگائی ہے۔اور دوسرے جملے میں جو طلاق کا تذکرہ ہے اس میں بھی شوہر نے طلاق کے بعد تیسری ماہواری میں صلح کی تھی۔اور فون پر رجوع کیا تھا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں یہ جملہ   <strong> اگر تم کوئی بھی شکایت لے کر ابو کے پاس گئی تو تمہیں طلاق ہو جائے گی </strong>۔ طلاق معلق ہے،طلاق معلق کاحکم یہ ہے کہ شرط کے پائے جانے سے طلاق  واقع ہوجاتی ہے ،مگر یہاں شکایت لے کر نہیں گئی ہے،اس لیے اس جملے سے طلاق واقع نہیں ہوئی ہے۔</p><p><strong><span dir=""RTL"">میں</span> <span dir=""RTL"">اسے طلاق دے رہا ہوں آپ لوگ لے کے جائیں </span></strong><span dir=""RTL"">،اس سے  ایک طلاق رجعی واقع ہوگئی ہے،البتہ جب انہوں نے تیسری ماہواری میں رجوع کیا ہے، تو اس سے رجوع ثابت ہوگیاہے ،لہذا نکاح برقرار ہے ،تاہم شوہر کے پاس اب فقط دوطلاقوں کااختیار ہوگا۔ </span></p><h6 class=""has-text-align-right"">حوالہ جات</h6><h5><h5>الفتاوى الهندية (9 / 213):</h5>
<h5> ""إذا أضافه إلى الشرط وقع عقيب الشرط اتفاقا مثل أن يقول لامرأته : إن دخلت الدار فأنت</h5>
<h5>طالق."".</h5>
<h5>وفی الدرالمختار(3 / 248):</h5>
<h5>""وكذا المضارع إذا غلب في الحال مثل أطلقك كما في البحر.</h5>
</h5><p>سید نوید اللہ</p><p>دارالافتاء،جامعۃ الرشید</p><p>10/صفر1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",10988,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2023-08-27,https://almuftionline.com/2023/08/27/12354/,شوہرکےکمرےمیں داخلےاورگفتگوپرتین طلاقوں کی تعلیق کےبعدشوہرکاانکار,<p>ایک شخص اپنی بیوی سے کہتا ہے کہ اگر تو میرے کمرے میں داخل ہوئی یا پوری زندگی مجھ سے بات کی تو تمہیں طلاق ہے اور یہ الفاظ تین بار کہے،اب کچھ دن بعد بیوی کمرے میں داخل ہوکر پوچھتی ہے کہ میرا قصور کیا تھا اور بات کرتی ہے،اس صورت کا کیا حکم ہے؟</p><p>پھر کچھ وقت گزرنے کے بعد شوہر اس بات سے انکار کرتا ہے اور کہتا  ہے کہ میں نے طلاق نہیں دی،جبکہ بیوی کے پاس کوئی گواہ بھی موجود نہیں ہے،برائے مہربانی شریعت کی روشنی میں اس مسئلے کا حل بتاکر راہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ طلاق کے معاملے میں عورت کی خود اپنی حیثیت قاضی جیسی ہے،لہذااگر وہ خود شوہر کے منہ سے طلاق کے الفاظ سنے یا کوئی معتمد شخص اسے خبر دے کہ اس کے شوہر نے اسے طلاق دی ہے تو اس کے بعد بیوی کے لئے شوہر کے ساتھ رہنے کی گنجائش  باقی نہیں رہتی۔</p><p>لہذا مذکورہ صورت میں جب بیوی نے شوہر کو تین مرتبہ یہ جملے(اگر تو میرے کمرے میں داخل ہوئی یا پوری زندگی مجھ سے بات کی تو تمہیں طلاق ہے) بولتے ہوئے خود سنا ہے تو اس کے بعد بیوی کے شوہر کے کمرے میں داخل ہونے اور اس کے ساتھ بات چیت کرنے سے تین طلاقیں واقع ہوچکی ہیں،جس کے بعد اب موجودہ حالت میں ان دونوں کا دوبارہ نکاح بھی ممکن نہیں رہا۔</p><p>شوہر پر لازم ہے کہ عورت کا پیچھا چھوڑدے،لیکن اگر وہ ایسا نہیں کرتا تو عورت قانونی طور پر تحفظ حاصل کرنے کے لئے عدالت سے خلع کی ڈگری بھی لے سکتی ہے۔</p><h6 class=""has-text-align-right"">حوالہ جات</h6><h5><h5>""الدر المختار "" (3/ 355):</h5>
<h5>""(وتنحل) اليمين (بعد) وجود (الشرط مطلقا) لكن إن وجد في الملك طلقت وعتق وإلا لا"".</h5>
<h5>""مجمع الأنهر في شرح ملتقى الأبحر "": (ج 3 / ص 285) :</h5>
<h5>""( فإن وجد الشرط فيه ) أي في الملك بأن كان النكاح قائما أو كان في العدة (انحلت اليمين ووقع الطلاق "".</h5>
<h5>""الدر المختار"" (3/ 390):</h5>
<h5>""(وتنحل) اليمين (بعد) وجود (الشرط مطلقا) لكن إن وجد في الملك طلقت وعتق، وإلا لا، فحيلة من علق الثلاث بدخول الدار أن يطلقها واحدة ثم بعد العدة تدخلها فتنحل اليمين فينكحها"".</h5>
<h5>""فتح القدير"" (8/ 17):</h5>
<h5>"" وكل ما لا يدينه القاضي إذا سمعته منه المرأة أو شهد به عندها عدل لا يسعها أن تدينه لأنها كالقاضي لا تعرف منه إلا الظاهر"".</h5>
<h5>""رد المحتار""(3/ 251):</h5>
<h5>""والمرأة كالقاضي إذا سمعته أو أخبرها عدل لا يحل له تمكينه"".</h5>
</h5><p>محمد طارق</p><p>دارالافتاءجامعۃالرشید</p><p>09<span dir=""LTR"">/</span>صفر 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12354,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2023-08-27,https://almuftionline.com/2023/08/27/12355/,غصے کی حالت میں بیوی سے کہنا:”جاؤ،چلی جاؤ،میری طرف سےآپ آزاد ہو”,<p>سید فرحان شکیل نے کچھ عرصہ قبل اپنی اہلیہ سے جھگڑے کے دوران یہ جملے بولے جاؤ،چلی جاؤ،میری طرف سے آپ آزاد ہو،کیا ان الفاظ سے طلاق واقع ہوجاتی ہے؟واضح رہے کہ ان الفاظ کو بولتے وقت سائل کی طلاق کی نیت نہیں تھی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ صورت میں بولے گئے جملوں ""جاؤ،چلی جاؤ ""تو طلاق کے ان کنایہ الفاظ میں سے ہیں جن سے طلاق واقع ہونے کا مدار مطلقاً نیت پر ہوتا ہے،اگر طلاق کی نیت سے بولے جائیں تو طلاق واقع ہوتی ہے،ورنہ نہیں،جبکہ لفظِ ""آزاد""بھی اپنی اصل وضع کے لحاظ سے کنایہ ہے اور کنایہ الفاظ کی اس قسم میں سے ہے جن میں صرف جواب بننے کا احتمال ہے جن سے قرینے(حالتِ غضب یا مذاکرہ طلاق) کی موجودگی میں بغیر نیت کے بھی طلاق واقع ہوجاتی ہے۔</p><p>لہذا مذکورہ صورت میں پہلے دو جملوں ""جاؤ،چلی جاؤ"" سے تو نیت نہ ہونے کی وجہ سے کوئی طلاق واقع نہیں ہوئی،لیکن تیسرے جملے ""میری طرف سے آپ آزاد ہیں ""سے حالتِ غضب کے قرینے کی وجہ سے ایک بائن طلاق واقع ہوچکی ہے،جس کا حکم یہ ہے کہ اب اگر میاں بیوی دوبارہ ازدواجی زندگی میں منسلک ہونا چاہتے ہیں تو باہمی رضامندی سے دو گواہوں کی موجودگی میں نئے مہر کے ساتھ نیا نکاح کرنا پڑے گا۔</p><p>لیکن یہ حکم اس صورت میں ہے جب لفظ آزاد آپ کے علاقے کے عرف میں بیوی کو طلاق دینے کے لئے اس طرح خاص نہ ہو جس طرح طلاق کا لفظ کہ شوہر جب بھی بیوی کے سامنے یہ لفظ بولے تو اس سے طلاق ہی کا معنی مراد لیا جاتا ہو،بلکہ یہ لفظ طلاق کے علاوہ دیگر مقاصد کے لئے بھی بیوی سے بولا جاتا ہو،مثلا نکاح برقرار رکھتے ہوئے بیوی کو اعمال وافعال کی آزادی دینا وغیرہ،اگر بالفرض آپ کے علاقے کے عرف میں یہ لفظ صرف بیوی کو طلاق دینے کے لئےہی بیوی کے سامنے بولا جاتا ہوتو پھر مذکورہ صورت میں ایک رجعی طلاق واقع ہوگی،جس کے بعد عدت کے دوران  شوہرتجدیدِ نکاح کے بغیر  بیوی سے زبانی یا عملی طور پر رجوع کرسکتا ہے۔</p><p>واضح رہے کہ دونوں صورتوں میں میاں بیوی کے دوبارہ ازدواجی رشتے میں منسلک ہونے کی صورت میں شوہر کے پاس مزید صرف دوطلاقوں کا اختیار باقی رہے گا۔</p><h6 class=""has-text-align-right"">حوالہ جات</h6><h5><h5>""الدر المختار "" (3/ 298):</h5>
<h5>""فالحالات ثلاث: رضا وغضب ومذاكرة والكنايات ثلاث ما يحتمل الرد أو ما يصلح للسب، أو لا ولا (فنحو <strong>اخرجي واذهبي وقومي</strong>) تقنعي تخمري استتري انتقلي انطلقي اغربي اعزبي من الغربة أو من العزوبة (يحتمل ردا، ونحو خلية برية حرام بائن) ومرادفها كبتة بتلة (يصلح سبا، ونحو اعتدي واستبرئي رحمك، أنت واحدة، <strong>أنت حرة</strong>، اختاري أمرك بيدك سرحتك، فارقتك <strong>لا يحتمل السب والرد</strong>، ففي حالة الرضا) أي غير الغضب والمذاكرة (تتوقف الأقسام) الثلاثة تأثيرا (على نية) للاحتمال والقول له بيمينه في عدم النية ويكفي تحليفها له في منزله، فإن أبى رفعته للحاكم فإن نكل فرق بينهما مجتبى.</h5>
<h5>(وفي الغضب) توقف (الأولان) إن نوى وقع وإلا لا (وفي مذاكرة الطلاق) يتوقف (الأول فقط) ويقع بالأخيرين وإن لم ينو لأن مع الدلالة لا يصدق قضاء في نفي النية لأنها أقوى لكونها ظاهرة</h5>
<h5><strong>قال ابن عابدین رحمہ اللہ</strong> :""(قوله: فنحو اخرجي واذهبي وقومي) أي من هذا المكان لينقطع الشر فيكون ردا أو لأنه طلقها فيكون جوابا رحمتي.....</h5>
<h5> (قوله لا يحتمل السب والرد) أي بل معناه الجواب فقط ح أي جواب طلب الطلاق أي التطليق فتح</h5>
<h5>(قوله توقف الأولان) أي ما يصلح ردا وجوابا وما يصلح سبا وجوابا ولا يتوقف ما يتعين للجواب......</h5>
<h5>والحاصل أن الأول يتوقف على النية في حالة الرضا والغضب والمذاكرة، والثاني في حالة الرضا والغضب فقط ويقع في حالة المذاكرة بلا نية، والثالث يتوقف عليها في حالة الرضا فقط، ويقع حالة الغضب والمذاكرة بلا نية"".</h5>
</h5><p>محمد طارق</p><p>دارالافتاءجامعۃالرشید</p><p>09<span dir=""LTR"">/</span>صفر 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12355,jameya-tur-rasheed,طلاق کے احکام,الفاظ کنایہ سے طلاق  کا بیان
2023-08-27,https://almuftionline.com/2023/08/27/12117/,بڑھاپے کی وجہ سے بیٹے کا والد کے زیرِ ناف بال کاٹنے کا حکم,<p>میرے والد صاحب ضعیف العمر اور انتہائی کمزور ہیں، جس کی وجہ سے خود نہا نہیں سکتے  تو والد صاحب کو میں  نہلاتا ہوں اور زیرناف بال بھی میں ہی کاٹتاہوں، اب والد صاحب کٹ لگنے کے ڈرسےمنع کرتے ہیں اور کاٹنے نہیں دیتے ہیں،اس حوالے سے شرعی حکم کیا ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ان بالوں کو بلیڈ وغیرہ ہی سے کاٹنا ضروری نہیں، بال صفاپاؤڈر سے بھی صاف کرنا جائز ہے۔</p><p>لہذااگر والد صاحب  خود پاؤڈر لگانے پر قادر  ہوں تو وہ خود پاؤڈر سے صفائی کریں،اور اگر خود قادر نہیں ہیں تو آپ ہاتھ پر دستانہ پہن کر پاؤڈر سےصاف کرسکتے ہیں، زیرِ ناف بالوں کو ہر ہفتہ صاف کرنا مستحب ہے، ہر ہفتے نہ ہو تو پندرہ دن بعد ان کوصاف کرناچاہیے، زیادہ سے زیادہ چالیس دن تک رخصت ہے، لہذا چالیس دن سے زیادہ دنوں تک ان بالوں کو صاف نہ  کرنا مکروہ اور گناہ ہے،البتہ تاخیر کی وجہ سے کھانا،پینا حرام نہیں ہوتا۔</p><h6 class=""has-text-align-right"">حوالہ جات</h6><h5><h5>الفتاوى الهندية (5/ 358)</h5>
<h5>كذا في الغرائب في جامع الجوامع حلق عانته بيده وحلق الحجام جائز إن غض بصره كذا في التتارخانية.</h5>
<h5>الدر المختار (6/ 406)</h5>
<h5>يستحب (حلق عانته وتنظيف بدنه بالاغتسال في كل أسبوع مرة) والأفضل يوم الجمعة وجاز</h5>
<h5>في كل خمسة عشرة وكره تركه وراء الأربعين.</h5>
</h5><p><span dir=""LTR"">  </span>    عدنان اختر</p><p>     دارالافتا ءجامعۃالرشید کراچی</p><p>9/صفرالخیر /1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عدنان اختر بن محمد پرویز اختر</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",12117,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-08-27,https://almuftionline.com/2023/08/27/12118/,غسل کے فرائض اور سنن,<p>غسل کا طریقہ اور فرائض بیان کردیں ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>غسل میں تین چیزیں فرض ہیں، ان کے بغیر غسل درست نہیں ہوتا، آدمی ناپاک  ہی رہتا ہے۔</p><ul>
<li>اس طرح کلی کرنا کہ سارے منہ میں پانی پہنچ جائے۔</li>
<li>ناک میں پانی ڈالنا جہاں تک ناک نرم ہے۔</li>
<li>سارے بدن پر پانی پہنچانا۔</li>
</ul><p>واضح رہے کہ اگر کوئی شخص خود غسل کرے یا مجبوری میں کسی اور کو غسل کرائے ،دونوں صورتوں ان تین فرائض کا پوراکرنا لازمی ہے،اگر کوئی شخص پہلے سے پاک ہے صرف صفائی حاصل کرنے کے لیے غسل کر رہو تو اس صورت میں میں ان تین فرائض کو پورا کرنا مستحب ہے۔</p><p><strong>غسل کرنے کا مسنون طریقہ درج ذیل ہے</strong><strong><span dir=""LTR"">:</span></strong></p><ul>
<li>غسل کرنے والے کو چاہیے کہ پہلے گٹوں تک دونوں ہاتھ دھوئے، پھر استنجے کی جگہ دھوئے، ہاتھ اور استنجے کی جگہ پر نجاست ہو تب بھی اور نہ ہو تب بھی ہر حال میں ان دونوں کو پہلے دھونا چاہیے۔</li>
<li>پھر جہاں بدن پر نجاست لگی ہو اسے پاک کرے۔</li>
<li>پھر مکمل وضو کرے۔</li>
<li>وضو کے بعد تین مرتبہ اپنے سر پر پانی ڈالے، پھر تین مرتبہ داہنے(سیدھے) کندھے پر اور پھر تین بار بائیں(الٹے) کندھے پر پانی ڈالے اس طرح کہ سارے جسم پر پانی بہہ جائے۔</li>
<li>ایک مرتبہ پانی بہانے کے بعد پہلے سارے جسم پر اچھی طرح ہاتھ پھیر لے پھر دوسری بار پانی بہائے تاکہ سب جگہ اچھی طرح پانی پہنچ جائے،کوئی جگہ سوکھی نہ رہے۔</li>
</ul><p> مذکورہ بالا طریقہ کے مطابق غسل کرنے سےثواب ملتا ہے اور اگرکوئی شخص ایسا   نہ کرے تو بھی غسل ہوجاتا ہے مگر سنت کے موافق نہیں ہوتا۔</p><h6 class=""has-text-align-right"">حوالہ جات</h6><h5></h5><p><span dir=""LTR"">  </span>    عدنان اختر</p><p>    دارالافتا ءجامعۃالرشید کراچی</p><p>9/صفرالخیر /1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عدنان اختر بن محمد پرویز اختر</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",12118,jameya-tur-rasheed,پاکی کے مسائل,غسل واجب کرنے والی چیزوں،  فرائض  اور ،سنتوں کا بیان
