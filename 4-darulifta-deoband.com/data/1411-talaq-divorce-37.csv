issued_at,link,title,question,answer,fatwa_number,dar_ul_ifta,category_level_1,category_level_2
31-Aug-2020,https://darulifta-deoband.com/home/ur/talaq-divorce/47447,ان حالات میں طلاق واقعی ہوتی ہے کے نہیں؟,مفتی صاحب میں نے اپنی بیوی کو ایک تہمت کی بنا پر ۲ بار طلاق کے لفظ کہے. اب میرے آپ سے دو سوال ہیں: ۱﴾ پہلا یہ کے ایک جھوٹی تہمت پر کے میری بیوی کے کسی دوسرے مرد کے ساتھ ناجائز تعلقات ہیں میں نے اسے ۲ بار طلاق کے لفظ کہے بعد میں پتا چلا کے یہ ایک جھوٹی تہمت تھی میری بیوی پہ اور اس میں کوئی سچائی یا صداقت نہیں تو ایسے میں کیا ۲ طلاق واقع ہونگی؟ ۲﴾ کے جس وقت میں نے اپنی بیوی کو طلاق کے لفظ کہے اس وقت میں انتہائی غصے میں تھا اور اپنے ہوش و حواس کھو بیٹھا تھا کیوں کے میں اپنی بیوی سے بھوت پیار کرتا ہوں اور مجھے یہ بات برداشت نہیں ہی تھی تو اب میں جاننا چاہتا ہوں کے اتنے شدید غصے کی حالت میں کیا طلاق واقعی ہوتی ہے جس میں انسان اپنے ہوش و حواس کھو دے ؟ براے مہربانی مجھے میرے دونو سوالوں کے جواب جلد سے جلد دیجئے عین نوازش ہوگی.,"<p>بسم الله الرحمن الرحيم</p><p> فتوی: 1271-1029/M=11/1434-U

﴿۱﴾ اگر دو ہی طلاق دی تھیں اور ان دو سے پہلے یا بعد میں کبھی کوئی طلاق نہیں دی، بیوی اورموقعہ پر موجود لوگ آپ کے بیان کی تصدیق کرتے ہیں تو دو طلاق رجعی واقع ہوگئیں۔
﴿۲﴾ بیوی پر کسی نے تہمت لگائی اگرچہ وہ غلط بات نکلی، مگر آپ نے تہمت کی وجہ سے بیوی کو مُتَّہم سمجھا، یہ سمجھنا تو ہوش و حواس کھوبیٹھنے کی علامت نہیں بلکہ ہوش وحواس کے موجود ہونے بلکہ ہوش وحواس کے صحیح کام کرنے کی دلیل ہے او راتنی مقدار میں جو غصہ ہوتا ہے اس میں دی ہوئی طلاق واقع ہوجاتی ہے، طلاق کا معاملہ عامۃً غصہ ہی میں پیش آتا ہے اپنی رضا ورغبت اور خوشی سے طلاق کے معاملات پیش نہیں آتے، اگر کوئی اکا دکا واقعہ کوئی پیش آگیا تو وہ شاذ کے درجہ میں کالعدم ہوتا ہے اور چونکہ آپ نے دو طلاق کو کسی شرط پر معلق نہیں کیا اس لیے دونوں طلاق زبان سے بولتے ہی منجز واقع ہوگئیں، اگر بیوی یا موقع پر موجود لوگ آپ کے بیان کی تصدیق نہ کرتے ہوں تو پوری تفصیل صاف صحیح لکھ سوال دوبارہ کریں، ایسی صورت میں حکم شرعی جو لکھا گیا ہے، ممکن ہے وہ بدل جائے۔
===============
نوٹ: جواب درست ہے، ۲ طلاق رجعی میں شوہر کو عدت کے اندر اندر رجوع کرلینے کا حق ہوتا ہے اورعدت پوری ہوجانے کے بعد نکاح جدید ضرور ی ہوتا ہے، کسی عالم سے سمجھ لیجیے گا۔ ﴿د﴾
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",47447,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/47340,ایك مجلس كی تین طلاقوں كا حكم؟,ایک مجلس کی تین طلاق کیا تین ہی شمار کی جائے گی؟ میں نے اپنی بیوی کو ایک مجلس میں تین طلاق دی ہے ، لیکن مجھے نہیں معلوم تھا کہ طلاق کے لیے صرف ایک بار ہی کہنا کافی ہے ، میری نیت پہلے ایک طلاق دینے کی تھی ، لیکن پھر خیال آیا کہ دوسری اور تیسری دفعہ طلاق کے لیے دوبارہ جانا پڑے گا، اس لیے میں تین طلاق اکٹھے دیدی تو کیا میں اپنی بیوی سے رجوع کرسکتاہوں؟,"<p>بسم الله الرحمن الرحيم</p><p> فتوی: 1289-879/L=11/1434-U

جمہور ائمہ اورجمہور علمائے سلف وخلف کا مسلک یہ ہے کہ ایک مجلس میں تین طلاق دینے سے تینوں طلاقیں واقع ہوجاتی ہیں اور عورت مغلظہ بائنہ ہوکر شوہر پر حرام ہوجاتی ہے اور بغیر حلالہ شرعی اس سے دوبارہ نکاح کرنے کی کوئی صورت باقی نہیں رہتی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",47340,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46926,کیا مرد طلاق معلق کرنے کے بعد اسے ختم کرسکتا ہے یا نہیں؟,ایک شخص اگر اپنی بیوی سے کہے کہ اگر تم حمل ضائع نہیں کروگی تو تمہیں طلاق ہے ، اب اسے کیا کرنا چاہئے؟اور کیا مرد معلق کرنے کے بعد ختم کرسکتاہے یا نہیں؟,"<p>بسم الله الرحمن الرحيم</p><p> فتوی: 1143-879/H=10/1434

(۱) اگر بیوی حمل سے ہو اور اسی حمل کو ضائع نہ کرنے پر طلاق معلق کی ہے اور بعینہ وہی الفاظ اس شخص نے بولے ہیں کہ جو استفتاء میں لکھے ہیں تو ضائع نہ کرنے کی صورت میں ایک طلاق رجعی واقع ہوگی (بچہ پیدا ہونے پر) 
(۲) اور بغیر کسی وجہِ شرعی کے حمل کو ضائع کرنا جائز نہیں اور اعضاء بن جانے کی صورت میں حرام ہے، بلکہ قتل ِنفس کا گناہ ہے۔
(۳) تعلیق کو ختم نہیں کرسکتا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46926,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46891,وہ بیوی دل سے گئی گئی گئی كہنے كا حكم,میری بہن کا نکاح 2012 کے دہلی اجتماع میں ہوا تھا، لیکن اس کی رخصتی نہیں ہوپائی تھی ، دولہا چاہتا تھا کہ جلد ہی رخصتی ہو ،لیکن کسی وجہ سے رخصتی نہیں ہوسکی ، کچھ دن پہلے ددولہا کا فون آیا تھا کہ اس نے فون پر امی سے کہا کہ’ ’وہ (میری بہن ) میرے دل سے گئی ، گئی، گئی(تین دفعہ)، وہ اپنے باپ کی گود میں بیٹھے“۔ سوال یہ ہے کیا اس سے طلاق ہوگئی؟اگر طلاق ہوگئی ہے تو عدت ہوگی یا نہیں؟براہ کرم، جواب دیں۔,"<p>بسم الله الرحمن الرحيم</p><p> فتوی: 1085-842/D=10/1434

کبھی کوئی لفظ نہ بولا ہو اور صرف یہی جملہ فون پر کہا ہے کہ ”وہ (بیوی) میرے دل سے گئی گئی گئی (تین دفعہ) تو اس کا حکم یہ ہے کہ اس تین دفعہ کہے ہوئے الفاظ سے کسی قسم کی کوئی طلاق واقع نہ ہوئی کیونکہ یہ الفاظ طلاقِ صریح یا کنایات میں سے نہیں ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46891,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/46722,اگر كوئی كہے صحیح صحیح بول دیا تو طلاق واقع ہوجائے گی,میرا ایک دست ہے ، اس کا اس کی بیوی سے کسی بات پر جھگڑ ا ہورہا تھا تو اس کی بیوی ضد کررہی تھی کہ آپ قرآن کی قسم کھاکہ کہیں کہ آپ سچ بول رہے ہیں(مگر وہ جھوٹ بول رہا تھا)، وہ اس وجہ سے کہ اگر اس نے صحیح صحیح بول دیا تو اس کو طلاق ہوجائے گی تو اس نے قرآن اٹھا کہ دل ہی دل میں اللہ سے معافی مانگ رہا تھا کہ اے اللہ میں تیری کتاب اٹھا کہ جھوٹ بول رہا ہوں مجھ کو معاف کردے بس ایک بار ، بہت مجبوری ہے اگر ابھی جھوٹ نہیں بولا تو سب ختم ہوجائے گا۔ اس نے شادی سے پہلے ایک گنا ہ کیا تھا تو اس کی بیوی نے پوچھا کہ آپ نے یہ کیا ہے یا نہیں؟ اور مجھ کو قرآن اٹھا کہ بتائیے تو یقین کروں گی تو اس نے اپنا گھر بچانے کے لیے اٹھا لیا تو اس کے بارے میں بتادیں کہ اب اس کو کس قسم کا کفارہ دینا ہوگا؟,"<p>بسم الله الرحمن الرحيم</p><p> فتوی: 1101-882/H=10/1434

”صحیح صحیح بول دیا تو طلاق واقع ہوجائے گی اھ“ اس سے معلوم ہوتا ہے کہ قسم کے الفاظ جو کچھ بیوی نے کہلوائے ان میں طلاق کا بھی ذکر تھا اگر ایسا ہے تو قسم کے الفاظ اور طلاق کے الفاظ جو شوہر نے بولے تھے ان کو صاف صحیح واضح لکھوائیے، ان شاء اللہ اس کے بعد تفصیل سے جواب لکھ دیا جائے گا، اگر قسم کے تکلم میں طلاق کا کوئی لفظ تھا ہی نہیں تو اس کو بھی صاف صحیح لکھ دیں اور جو کچھ لکھیں، اس کی تصدیق بیوی سے بھی کرالیں تاکہ نزاع قطع ہوجائے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46722,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/46639,”زید مجھے وسوسہ آتاہے کہ شاید تم نے تین طلاقیں دیدتھیں“,زید نے اپنی بیوی کو ایک طلاق دی(یہ بات یقینی ہے) رجوع کے چند دن بعد بیوی نے کہا ” زید مجھے وسوسہ آتاہے کہ شاید تم نے تین طلاقیں دیدتھیں“۔ زید نے بیوی کو کئی بار اللہ کی قسم کھا کر کہا کہ میں نے تمہیں ایک طلاق د ی تھی۔ روزانہ کے تکرار پر ایک دن زید نے تکرار کو ختم کرنے کے لیے کہا” اچھا اگر دی تھیں تو تم کیا کرلوگی“۔ سوال یہ ہے کہ اس جملہ سے تین طلاقیں واقع ہوجائیں گی؟,"<p>بسم الله الرحمن الرحيم</p><p> فتوی: 1120-1125/M=10/1434

شریعت میں شک اور وسوسہ کا اعتبار نہیں، حکم کا مدار یقین پر ہوتا ہے، اگر زید کی بیوی نے واقعی اپنے کان سے صاف طور پر تین طلاق کے الفاظ سنے ہیں اِس بات کا یقین ہے تب تو اُس کے لیے شوہر کو اپنے اوپر قدرت دینا جائز نہیں، شوہر سے علیحدگی رکھنا لازم ہے، اور اگر ایسا نہیں ہے صرف وسوسہ ہے تو یہ حکم نہیں ہوگا، اور صورت مسئولہ میں شوہر کا تکرار کو ختم کرنے کے لیے یہ کہنا کہ ”اچھا اگر دی تھیں تو تم کیا کرلوگی“ یہ اقرار نہیں ہے، لہٰذا محض اس جملے سے تین طلاق کے وقوع کا حکم نہیں ہوگا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46639,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46586,یہ الفاظِ قسم نہیں بلكہ الفاظِ تعلیق ہیں۔,اگر کوئی شخص ایسی قسم کھائے کہ اگر میں نے فلاں کام کیا تو مجھ پر میری بیوی حرام ہے یا اسے طلاق ہے اور پھر اسی کام کو کسی صورت میں کرنا پڑے تو کیا ایسی صورت میں اس کا نکاح اس کی بیوی سے ختم ہوجاتاے یا پھر قسم توڑنے کا کفارہ ادا کرکے اس سے بچ سکتاہے؟ از راہ کرم، جواب دیں۔,"<p>بسم الله الرحمن الرحيم</p><p> فتوی: 1090-1090/M=9/1434

اگر آپ نے یہ الفاظ استعمال کیے ہیں کہ: ”اگر میں نے فلاں کام کیا تو مجھ پر میری بیوی حرام ہے یا اُسے طلاق ہے“ تو یہ تعلیق ہے یہ قسم نہیں ہے، جب آپ وہ کام کرلیں گے تو بیوی کو طلاق ہوجائے گی، قسم توڑنے کا کفارہ کافی نہیں ہوگا۔ البتہ اگر آپ نے طلاق کا لفظ استعمال کیا تھا تو ایک طلاقِ رجعی پڑے گی اور عدت میں آپ کو رجعت کا حاصل ہوگا اور اگر حرام کا لفظ استعما ل کیا تھا تو ایک طلاق بائن پڑے گی، ایسی صورت میں نکاح جدید کرکے بیوی کو رکھ سکتے ہیں، وإذا أضافہ إلی شرط وقع عقیب الشرط مثل أن یقول لامرأتہ إن دخلت الدار فأنت طالق (ہدایة: ۲/۳۶۵، ہندیہ: ۱/۴۲۰، زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46586,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/46539,طلاق كا مطالبه,طلاق کے بارے میں اسلام میں کیا حکم ہے؟کیا عورت طلاق کا مطالبہ کرسکتی ہے اگر : (۱) شوہر اپنے کام کے لیے دوسرے لوگوں کو رشوت دیتاہو (جب کہ اس سے بچا جاسکتاہے) (۲) اگر شوہر اپنی بیوی کا خیال نہ رکھے؟ (۳) اگر بیوی اپنے شوہر کی طرف کھینچاؤ محسوس نہ کرے کو شش کرنے بعد بھی؟ براہ کرم، ان تینوں نکات پر غور فرماکر فتوی دیں نیز بتائیں کہ کن حالات میں بیوی طلاق کا مطالبہ کرسکتی ہے؟,"<p>بسم الله الرحمن الرحيم</p><p> فتوی: 1030-808/H=9/1434

(۱) (۲) (۳) جس عورت کو طلاق کے مطالبہ کی ضرورت درپیش ہے وہ اپنی تکالیف اور پریشانیوں کو صاف صحیح واضح لکھ کر یا لکھواکر استفتاء بھیجے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46539,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46449,جن كنائی الفاظ سے طلاق ہی سمجھی جائے ان الفاظ سے كس طرح كی واقع ہوگی؟,سوال نمبر:۔ ایسے الفاظ جو متقدمین کے دور میں کنایہ طلاق میں شمار کیے جاتے تھے اب اگر ان الفاظ سے ہر عامی شخص بیوی کو طلاق دینا ہی سمجھے توکیا اس سے طلاق بائن واقع ہو گی یارجعی؟ اور اس کے لئے نیت کی ضرورت ہوگی؟ مثلاً،شوہر کے الفاظ بیوی کے لئے میں تجھے رہاکرتا ہوں،میں تجھے آزاد کرتا ہوں وغیرہ آپ سے مؤدبانہ گزارش ہے کہ فقہ حنفی کی روشنی میں مفصّل اورمدلل جواب ارشاد فرمائیں اللہ تعالی آپ کو جزائے خیر عطا فرمائے۔آمین,"<p>بسم الله الرحمن الرحيم</p><p> فتوی: 1128-893/H=9/1434

صریح الفاظِ طلاق یا بمنزلہٴ صریح ”میں تجھے رہا کرتا ہوں (ب) میں تجھے آزاد کرتا ہوں“ سے جب طلاق دی ائے تو ایک ہونے کی صورت میں ایک طلاق رجعی واقع ہوتی ہے اور دو دینے کی صورت میں دو اور تین میں تین واقع ہونے کا حکم ہوتا ہے، البتہ غیر مدخول بہا وغیرمختلی بہا میں الگ الگ طلاق دی گئی ہوں تو صرف ایک واقع ہوتی ہے اور اسی ایک سے بائن ہوجاتی ہے او ردوسری تیسری طلاق کا عورت محل نہیں رہتی ہاں اگر لفظ واحد سے تین طلاق دیدیں مثلاً کہہ دیا تجھ کو تین طلاق تو ایسی صورت میں تین کا حکم لاگو ہوتا ہے نیز الفاظِ صریح یا ایسے الفاظ جو صریح میں مستعمل ہونے لگیں جب ان سے مدخول بہا کو طلاق دی جائے تو ایک اور دو کی صورت میں طلاق رجعی واقع ہوجاتی ہے خواہ نیت طلاق کی ہو یا نہ ہو، خواہ ڈرانے دھمکانے کی نیت ہو یا کچھ نیت نہ ہو بہرصورت طلاق واقع ہوجاتی ہے، فتاوی شامی وغیرہ کتبِ فتاوی تو آپ کے ملاحظہ میں ہیں، اس لیے نقل عبارت کی حاجت معلوم نہیں ہوتی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46449,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46448,كنائی الفاظ كب صریح شمار ہوں گے؟,کیا علامہ حصکفی رحمة اللہ علیہ اور علامہ ابن عابدین المعروف شامی علیہ الرحمہ اور دیگر فقہاء کرام کی صریح طلاق کی تعریفات مثلاً (صریحہ مالم یستعمل الا فیہ)ولو بالفارسیة۔(درمختارمع تنویر الابصار، باب الصریح، ج:، ص:، مطبوعہ، مکتبہ امدادیہ ملتان)۔ ردالمحتارمیں ہے :الصریح ما غلب فی العرف استعمالہ فی الطلاق بحیث لا یستعمل عرفا الا فیہ من أي لغة کانت۔ الی آخرہ۔ (رد المحتار ،باب الصریح،ج:، ص:،مکتبہ امدادیہ ملتان) ۔ ۔ آج کے دور میں پاکستان و ہندوستان میں بولی جانے والی زبانوں کے الفاظ کو شامل ہو گی مثلاً کوئی مردلفظ طلاق جو کہ عربی لغت کا ہے استعمال نہیں کرتا مثلاً لفظ آزاد کو مختلف جملوں میں استعمال کرتے ہوئے کہے تم میری طرف سے آزاد ہو،میں نے تمہیں آزاد کر دیا وغیرہ اورشوہرمذکورہ جملوں کا کوئی خاص محمل بیان نہیں کر تا جس سے معلوم ہو کہ اس نے یہ جملہ طلاق کے لئے نہیں بولاتو کیا یہ جملہ مذکورہ تعریفات کے مطابق فی زمانہ صریح طلاق کے الفاظ میں شمار ہو گایا نہیں؟۔ اور اسی طرح لفظ فارغ اورلفظ چھوڑا ہے۔ یہ بھی فی زمانہ صریح الفاظ طلاق میں شمار ہوں گے یانہیں؟,"<p>بسم الله الرحمن الرحيم</p><p> فتوی: 1127-890/H=9/1434

(۱) میری طرف سے آزاد ہو (ب) میں نے تمھیں آزاد کردیا، یہ جملے زوجین کے معاملات میں عرفاً اب بمنزلہٴ طلاق صریح مستعمل ہیں۔
(۲) لفظ فارغ تنہا ہمارے یہاں ہندوستان میں عامةً نہیں بولا جاتا البتہ فارغ خطی کا استعمال صریح میں بہت عام ہے اگر آپ کے علاقہ میں ”لفظ ”فارغ“ تنہا بھی طلاق صریح میں مستعمل ہو اور اسی طرح لفظ ”چھوڑا“ تو ان الفاظ سے طلاق صریح ہی مراد ہوگی، اور ان پر طلاقِ صریح کے احکام جاری ہوں گے، فتاویٰ شامی کی جو عبارت آپ کے ملاحظہ میں ہے اس سے یہی ثابت ہوتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46448,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46307,طلاق کے بارے میں معلومات یا فتویٰ,میری شادی کو ۱۰ سال ہو گئے ہیں میری اپنی بیوی سے لڑائی ہوئی ایک دوسرے لڑکے کے پیچھے جس سے وہ فون پے بات کیا کرتی تھی نوکری کے سلسلے میں اور مجھے غلط فہمی ہو گء جب مجھے اس بات کا پتا چلا اور مینے اسے پوچھا کے تمہاری اس لڑکے سے دوستی ہے جو تم مجھے بغیر بتاے اس لڑکے سے بات کرتی ہوتو وہ نہ مانی جس پے گھسے میں اکے مینے اپنی بیوی کو بغیر کسی نیت کے ۲ بار کہا کے میں تمہیں طلاق دیتا ہوں اسکے اگلے دن میری بیوی اپنے بھائی کے ساتھ اسکے گھر چلی گئی اور وہاں جانے کے بعد وہ مجھ پے جھوٹے الزام لگاتی ہے کے نکاح کے بعد مینے اسے ۲ بار طلاق دی اسکے بعد ۲ سال پہلے مہینے اسے ۱ طلاق دی اسکے بعد ۶ مہینے پہلے مہینے اسے ایک اور طلاق دی ایسے کل ملے کے ۴ بار جب مہینے اسے ۴ بار طلاق دے دی تھی تو اسے اس وقت کون خیال نہ آیا اور اسکے بعد بھی وہ میرے ساتھ اتنے سالوں تک کیوں رہتی رہی اور نہ میری بیوی کے پاس ان ۴ طلاقوں کے گواہ ہیں جو بقول میری بیوی کے مینے اسے دیں اور اسے اب ۶ بار کے بعد بقول اسکے خیال آرہا ہے کے مینے اسے ۳ سے زائد بار طلاق دی ہے یہ صرف ایک مجھ پی الزام ہے اور دوسرا الزام وہ مجھ پی یہ لگاتی ہے کے میں اسے مارتا پیتا رہتا ہوں جبکہ میرا اللہ گواہ ہے میں غصہ ضرور کرتا ہوں لیکن ۱ بار کے علاوہ مینے اس پے کبھی اصلی ہاتھ نہیں اٹھایا مینے اپنی بیوی کو ہمیشہ اچھے سے اچھا کھلایا پہنایا گھمایا لیکن اگر اب وہ ان تمام باتوں سے مکر رہی ہے تو وہ اللہ کی نہ شکری کر رہی ہے اور تیسرا اور آخری الزام جو میری بیوی مجھ پے لگا رہی ہے وہ یہ کے جس وقت میری بیوی اپنی بھائی کے ساتھ گھر جا رہی تھی اس وقت مینے اسے یہ کہا ہے کے میں تمہیں ۳ بار نہیں ۱۰ بار طلاق دیتا ہوں جبکہ مینے ایسا نہیں کہا مینے صرف یہ کہا تھا تم ۱ بار نہیں مجھ پے ۱۰ بار الزام لگا دو اور اب میری بیوی کہتی ہے کے میرے پاس ۲ گواہ موجود ہیں اور وہ ۲ گواہ وہ ہیں جو میرے سامنے گھر پے رہتے ہیں جو مجھ سے جلتے ہیں اور میرا گھر توڑنا چاہتے ہیں اور میں انکی گواہی پے کبھی یقین نہیں کروں گا اسلئے کے یہ ووہی لوگ ہیں جنہوں نے میری بیوی کو اسکے گھر بھیج دیا بغیر میری اجازت کے اور اس وقت وہاں ۱۰ لوگ موجود تھے جب میری بیوی اپنے بھائی کے ساتھ گھر جا رہی تھی کسی نے یہ الفاظ نہیں سننے سواے ان سامنے گھر والوں کے کیوں کے وہ میرا گھر تڑوانے میں لگے ہوئے ہیں اور یہ وہ لوگ ہیں جو پہلے سے کورٹ میں اپنی بہنوں کے خلاف جھوٹا کیس کے بیٹھے ہیں کے بہنوں کا حصہ نہ دینا پڑے ایسے لوگوں کی گواہی پی میں کبھی یکین نہیں کرونگا یا تو میری بیوی یہ سب کچھ اس لڑکے کے سکھاوے میں اکے کر رہی ہے جو جاب کے سلسلے میں اسے بات کیا کرتا تھا اللہ جانے کے سچائی کیا ہے لیکن یہ مجھے یقین ہے کے میری بیوی یہ سب کچھ کسی کے سکھانے پی کر رہی ہے . اب میری بیوی اپنے بھائی کے گھر جاکے بیٹھ گئی ہے اور کہتی ہے کے ہمنے فتویٰ لے لیا ہے ہماری طلاق ہو گئی ہے جب مینے ۲ بار سے زیادہ طلاق کے لفظ کہے ہی نہیں تو پھر کسی نے کیسے فتویٰ جاری کر دیا ایک طرف کی بات سن کے اور میری بیوی یہ سب کچھ ان لوگوں کے سکھاوے میں اکے کر رہی ہے . براے مہربانی مجھے اسکا کوئی حل باتیں اور مجھے کوئی فتویٰ جاری کر کے دیں اسلئے کے میری ۳ چوٹی بیتیاں ہیں ۱ ۹ سال کی ۱ ۶ سال کی اور ۱ ۳ سال کی اور ان باتوں کی وجہ سے میری بیٹیوں کی زندگی پے بوہوت اثر پر رہا ہے اور انکی زندگی برباد ہو رہی ہے. میری تینو بیتیاں میرے ساتھ ہیں ما انکو نہیں رکھ رہی اسلئے کے اسکے خود کے پاس رہنے کو کوئی جگہ نہیں کبھی ایک بھائی کے گھر تو کبھی دوسرے بھائی کے گھر تو کبھی بھن کے گھر رہ رہی ہے اور سب کو بولتی پھر رہی ہے کے میں عدّت کر رہی ہوں ایسے کیسے کسی نے فتویٰ جاری کر دیا اور میری بیوی ایسے کیسے عدّت کر سکتی ہے وہ بھی مختلف لوگوں کے گھر جاکے یہ سرا سر نہ انصافی ہے میرے ساتھ. براے مہربانی مجھے جلد سے جلد اس مسلے کا حال بتائیں یا فتویٰ جاری کریں تاکہ میں اپنی بیوی کو یہ فتویٰ دکھا کے واپس لا سکوں کے ہماری کوئی ۳ طلاقیں نہیں ہوئیں اور ہمارے پاس ابھی بھی رجو کا حق باقی ہے.,"<p>بسم الله الرحمن الرحيم</p><p> فتوی: 1054-365/L=8/1434

سر دست اگر عدت باقی ہے تو آپ دو گواہوں کی موجودگی میں رجعت کرلیں، چونکہ یہ معاملہ نزاعی صورت اختیار کرچکا ہے اس لیے اس کا حل دارالافتاء سے نہیں ہوسکتا، اس مسئلہ کو مقامی شرعی پنچایت میں لے جاکر حل کرلیا جائے، رجعت کا حکم اس لیے لکھ دیا گیا ہے کہ اگر آپ کے حق میں فیصلہ ہو جاتا ہے تو وہی رجعت کافی ہوجائے گی، الگ سے رجعت (اگر عدت باقی ہے) یا تجدید نکاح (اگر عدت گذرچکی ہے) کی ضرورت نہ ہوگی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46307,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46301,میں طلاق دیدوں گا‘‘ كے الفاظ سے طلاق كا وقوع ہوگا یا نہیں؟’’,اگر کوئی شخص اپنی بیوی سے کہے کہ تم نے اگر فلاں وقت تک یہ کام نہ کیا اور ساتھ میں قسم بھی اٹھاتاہے تو میں تمہیں طلاق دیدوں گا ، دیتا نہیں ہے صرف ڈرانے کے لئے کہتاہے اور اس کی بیوی اس کے کہے ہوئے وقت سے پہلے وہ کام کرلیتی ہے ، مثلاً شوہر نے کہا کہ رات بارہ بجے تک یہ کام نہ ہوا تو طلاق دوں گا اور وہ بارہ بجے سے پہلے وہ کام کرلیتی ہے تو شریعت اس بارے میں کیا کہتی ہے ؟ طلاق تو نہیں ہوئی؟,"<p>بسم الله الرحمن الرحيم</p><p> فتوی: 1043-684/L=8/1434

مذکورہ بالا صورت میں دو وجہ سے طلاق واقع نہیں ہوئی:
(۱) یہ کہ یہ الفاظ وعدہ طلاق اور دھمکی کے الفاظ ہیں اور وعدہٴ طلاق اور دھمکی سے طلاق واقع نہیں ہوتی۔
(۲) یہ کہ بیوی نے رات ۱۲/ بجے سے پہلے وہ کام کرلیا۔ خلاصہ یہ ہے کہ بہرصورت طلاق واقع نہیں ہوئی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46301,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46262,رخصتی یعنی خلوتِ صحیحہ سے قبل اگر طلاق دی تھی تو وہ طلاق واقع ہوگئی اور نکاح بالکلیہ ختم ہوگیا,میرا نکاح ہوگیا ہے ، رخصتی نہیں ہوئی ہے، نکاح کے بعد ہی میرے شوہر نے ایک طلاق دیدی ، مفتی صاحب سے پوچھا تو ہمارا رشتہ ختم ہوگیاہے، اگر لڑکی چاہے تو دوبارہ نکاح کرسکتی ہے ۔ مگر میری فیملی دوبارہ رسک لینا نہیں چاہتی ہے۔ مسئلہ یہ ہے کہ رخصتی کے بعد رشتہ ہوتاہے میاں بیوی کا وہ ہمارے بیچ فیل ہوچکاہے اور ایک طلاق دینے کے بعد بھی یہ رشتہ ہمارے بیچ قائم ہوا ہے، اس لیے حیض سے ہمارا رشتہ ختم نہیں ہوا ہے پر یہ بات میرے بارے اور میرے شوہر کے سمجھ میں نہیں آرہا ہے کہ کیا کریں؟ میرے گھروالے دوبار رشتہ کرنا اس لیے نہیں چاہتے ہیں کہ وہ غصہ کے بہت تیز ہیں، بالکل کنٹرول نہیں ہے، گالیادینا شرو ع ہوجاتے ہیں، رویہ بھی بہت خراب ہے۔ ہمارے گھروالوں کو ڈر ہے کہ وہ مجھ پر ہاتھ نہ اٹھالے ۔ یہ سچ ہے کہ ہم دونوں ایک دوسرے سے بہت پیار کرتے ہیں، پسند کی شادی ہے، پر کہیں کہیں نہ مجھے بھی ان کے غصہ سے ڈر لگتاہے ، سمجھ میں نہیں آرہا ہے کہ کیا کروں؟براہ کرم، میری مدد کریں؟یا کوئی دعا/وظیفہ بتائیں کہ میرے شوہر کی یہ عادت کی ختم ہوجائے، دعاؤں میں بہت تاثیر ہوتی ہے میں بھی ان کے ساتھ رہنا چاہتی ہوں اگر ان کی یہ عادت بدل سکتی ہے؟,"<p>بسم الله الرحمن الرحيم</p><p> فتوی: 968-757/H=8/1434

رخصتی یعنی خلوتِ صحیحہ سے قبل اگر طلاق دی تھی تو وہ طلاق واقع ہوگئی اور نکاح بالکلیہ ختم ہوگیا ”اللہمَّ ألہمنا مراشد أمورنہا وأعذنا من شرور نفوسنا“ ہرنماز کے بعد گیارہ مرتبہ اول وآخر درود شریف گیارہ گیارہ دفعہ پڑھ کر دعا کا اہتمام جاری رکھیں اور یہی عمل رات کو سونے سے قبل کرلیا کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46262,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46205,میرا دو سال سے رابطہ نہیں، لیکن مجھے اب شک ہے کہ لڑکی کسی غلط راستے پر چل پڑی ہے ، کیا میں بھی اس کے اس گناہ میں شامل ہوں؟یا اس کو طلاق دیدینا چاہئے؟,میں نے چار سال پہلے ایک لڑکی کے ساتھ شادی کی تھی ،لڑکی کے گھروالے کو پتا نہ تھا۔ وہ شادی اس لڑکی نے اپنے مجبوری کی وجہ سے کی تھی ایسے سماج کے لئے اس نے اپنے بھائی کی زندگی بچانے کے لیے مجھے استعمال کیا تھا، بعد میں اس کے گھروالوں کو پتا چلا تو گھروالوں نے اس کو بلایا، پاکستان جانے کے بعد میں اس کو پیسے بھیجتا رہا ، لیکن مجھے ایسا لگا کہ وہ ہر بات پر پنی بہنوں سے مشورہ لینے گی یہاں تک کہ میں نے خود سنا کہ بہنیں اس کو میرے بارے میں گمراہ کررہی ہیں، اب دو سال ے اس کا مجھ سے کوئی رابطہ نہیں ، لیکن مجھے اب شک ہے کہ لڑکی کسی غلط راستے پر چل پڑی ہے ، کیا میں بھی اس کے اس گناہ میں شامل ہوں؟یا اس کو طلاق دیدینا چاہئے؟ اور کس طرح آخری دفعہ جب اس سے بات ہوئی تو اس نے کہا تھا کہ میں اب تیرے لیے مر چکی ہوں؟ براہ کرم، مشورہ دیں۔,"<p>بسم الله الرحمن الرحيم</p><p> فتوی: 1078-231/B=8/1434

آپ خود بنفس نفیس بیوی کے پاس جائیں اور اس سے ملیں اس کے والدین سے بھی ملیں اور بات چیت کرکے انھیں راضی کرکے بیوی کو اپنے ساتھ لے آئیں اور اگر حالات بات چیت کے بعد نبھاوٴ کے نظر نہ آئیں اور کوئی صورت نبھاوٴ کی ممکن نہ ہو تو آپ اپنے والدین کے اور گھر کے بڑے لوگوں سے مشورہ کے بعد اسے طلاق بھی دے سکتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46205,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/46179,نیت کے سلسلہ میں شوہر کا قول قسم کے ساتھ معتبر ہوگا,جھگڑے کے دوران بیوی کو کوئی طلاق دینے کا ارادہ نہ ہو یہاں تک کہ شوہر بیوی سے بے انتہا پیار کرتاہو، دماغ میں کوئی طلاق کا گمان بھی نہ ہو ، لیکن زبان سے یہ کہہ دینا کہ جا دفع ہوجا، چلی جا جہاں بھی جانا ، جا چلی جا اپنی ماں کے پاس ، یا یوں کہہ دینا کہ تو میری بیوی نہیں ہے نا، تو کیا اس سے نکاح پر فرق پڑے گا؟ اور پڑے گا تو اس کا کیا طریقہ ہے؟,"<p>بسم الله الرحمن الرحيم</p><p> فتوی: 1070-1041/N=9/1434

اگر شوہر نے یہ الفاظ ”جا، دفع ہو جا، چلی جا جہاں بھی جانا، جا چلی جا اپنی ماں کے پاس“ وغیرہ طلاق کی نیت سے نہیں کہے ہیں تو اس کی بیوی پر کوئی طلاق واقع نہیں ہوئی، اور نیت کے سلسلہ میں شوہر کا قول قسم کے ساتھ معتبر ہوگا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46179,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46090,نشہ كی حالت میں دی ہوئی طلاق,کیا نشہ کی حالت میں طلاق ہوجاتی ہے؟ اگر ہوجاتی ہے تو کیا نکاح بھی اسی حالت میں ہوجاتاہے؟ فون پر نکاح اور طلاق ہوجاتی ہے یا نہیں؟,"<p>بسم الله الرحمن الرحيم</p><p> فتوی: 1255-316/B=9/1434

احناف کے نزدیک حرام چیزکے مثلاً شراب کے نشے میں زجرًا وتوبیخاً طلاق ہے تاکہ آئندہ وہ شراب کی عادت ترک کردے، یہی وجہ ہے کہ اگر کسی کو جائز وحلال چیز کے کھانے پیسے سے نشہ آگیا اور اس حالت میں طلاق دی تو طلاق واقع نہیں ہوتی ہے، اور چونکہ نشہ کی حالت میں عقل باقی رہتی اور وہ شریعت کے احکام کا مکلف ہوتا ہے اس لیے نشہ کی حالت میں اس کا نکاح کو قبول کرنا صحیح ہوگا، یعنی نشے کی حالت میں نکاح بھی صحیح ہوجاتا ہے۔ چنانچہ فتاوی قاضی خاں میں لکھا ہے، في باب الخلع، خلع السکران جائز وکذلک سائر تصرفاتہ إلا الردة والإقرار بالحدود والإشہاد علی شہادة نفسہ (خانیة مع الہندیة: ۱/۵۳۶) اور الاشباہ میں ہے: وقدمنا في الفوائد أنہ من محرم کالصاحي إلا في ثلث الردة والإقرار بالحدود الخالصة والإشہاد علی شہادة نفسہ (الأشباہ: ج۳/۳۷) 
اس میں صراحت کے ساتھ نکاح کا ذکر تو نہیں ہے لیکن سائر تصرفاتہ میں نکاح، طلاق عتاق، بیع بھی داخل ہونا اصولاً سمجھ میں آتا ہے۔
فون پر بذریعہ توکیل نکاح اور فون پر طلاق شوہر کے اقرار کے بعد واقع ہوجاتی ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46090,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/46089,بلاوجہ شرعی طلاق دینے سے گناہ ہوگا۔,کیا فرماتے ہیں علماء کرام قرآن وسننت اور فقہ حنفی کی روشنی میں اس بات میں کوئی شک نہیں کہ طلاق بذات خود ایک ناپسندیدہ عمل ہے لیکن بحالت مجبوری ، بوقت ضرورت اسے جائزرکھا ہے۔اس ناپسنددیدگی سے ظاہر ہوتا ہے کہ طلاق آخری حربہ ہے اس سے قبل جہاں تک اصلاح کا امکان ہو تو اس کی کوشش کرنی چاہئے۔ اسی بنیادی اصول پر میرے تین سوال ہیں۔لیکن پہلے قصہ مختصر ایک عورت اپنے شوہر کی وفا شعار بیوی ہے، بڑی نیک، پرہیزگار، متقی، خدمت گذار بیوی ہے، شوہر کی ہر چھوٹی بڑی ضرورت کو احسن انداز میں پورا کرتی ہے، شوہر کو اس سے کوئی شکایت نہیں وہ بھی اعتراف کرتا ہے کہ میری بیوی بڑی وفا شعار اور خدمت گذار ہے۔میری ضرورتوں کا خیال کرتی ہے، کبھی کوئی جھگڑا یا ناچاقی نہیں ہوئی۔ لیکن دل اور عشق بڑا کمبخت ہے، اس کے شوہر کی نظر کسی دوسری عورت پر پڑتی ہے وہ اس سے شادی کے لئے تیار ہوجاتا ہے، اس کی بیوی کو کوئی اعتراض بھی نہیں لیکن اس کے باوجود وہ اپنی نیک سیرت وفاشعار بیوی کو طلاق دے دیتا ہے، یا وہ عورت شرط رکھتی ہے اس شرط پر اپنی بیوی کو طلاق دے دیتا ہے۔اب میرا سوال ہے۔ (۱) کیا اس صورت میں طلاق واقع ہوجائے گی؟ (۲) کیا یہ شخص گنہ گار ہوگا؟,"<p>بسم الله الرحمن الرحيم</p><p> فتوی: 1044-819/B=8/1434

جی ہاں! اس صورت میں بھی طلاق واقع ہوجائے گی۔ یہ طلاق چونکہ بلاوجہ شرعی دی ہے اس لیے گنہ گار ہوگا۔ یہ شوہر نے شیطان کو خوش کرنے والا عمل کیا۔ شرط کی صورت آپ نے نہیں لکھی، پوری صورت شرط والی سامنے آئے تو اس کا حکم لکھا جائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46089,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/44379,خلع طرفین كی رضا مندی سے ہوتا ہے,میری بیوی نے مجھے خلع دیدیا ہے ، کورٹ سے نوٹری بھی ہوچکی ہے ،کیا میں پھر سے اسے اپنے نکاح میں لے سکتاہوں؟11/02/2013 میں میرا خلع ہوا ہے۔,"<p>بسم الله الرحمن الرحيم</p><p> </p><p dir=""rtl"" style=""text-align: justify;"">
	فتوی: 504-504/M=4/1434</p><p dir=""rtl"" style=""text-align: justify;"">
	خلع زوجین کی رضامندی سے ہوتا ہے، یکطرفہ صرف بیوی کے خلع لینے سے نہیں ہوتا، ہاں اگر آپ نے بیوی کے خلع کو منظور کرتے ہوئے خلع دیدیا ہے تو خلع صحیح ہوگیا، اور اگر تین طلاق کا معاملہ پیش نہیں آیا ہے تو آپ اس کو دوبارہ نکاح جدید کے ذریعہ اپنی زوجیت میں لوٹاسکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",44379,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/44158,كیا اس صورت میں طلاق ہوجائے گی؟,میں نے اپنی اہلیہ کو یہ کہا کہ اگر تم میری اجازت کے بغیر کسی غیر مرد کوگھر میں گھسنے دو تو تمہیں طلاق تو نیچے والے پڑوسی پانی کا ٹینک جو کہ چھت پہ ہے دیکھنے کے لیے چھت پہ آیا اور اس کہا کہ راستہ ہمارے گھر سے ہے میری بیوی نے دروازہ کھول کر اس کو چھت پہ جانے ک لیے راستہ دے دیا تو کیا طلاق واقع ہو گئی یا نہیں . جزاکاللہ,"<p>بسم الله الرحمن الرحيم</p><p> فتوی: 432-432/M=4/1434

صورت مسئولہ میں طلاق واقع ہوگئی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",44158,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/44138,کیا میرے تینوں طلاق ہو چکے ہیں اور اب رشتہ حرام ہوگا؟,"میں نے اپنے بیوی کو ۱۳ دسمبر ۲۰۱۲ کو ایک خط بھیجا- اسمیں میں نے لکھا کے میں نیاسے اگست ۲۰۰۹ میں پہلا طلاق دیا تھا اور اب میں اسے دوسرا طلاق دے رہا ہوں․ خط بھیجنے کے کچھ دن بعد مجھے یاد آیا کے میں نے اکتوبر ۲۰۰۷ میں بھی اسکے والدہ کو فون پر کہا تھا کے"" میں آپ کے بیٹی کو طلاق دے رہا ہوں-"" لیکن انکے سمجھانے پر میں نے اگلے ہی دن وہ طلاق واپس لیا تھا․ اسلئے میں نے فون پر اپنی بیوی سے کہا کہ اگست ۲۰۰۷ کے طلاق کو مان کر تینوں طلاق ہو چکے ہیں․ لیکن اس نے یہ بات ماننے سے انکار کر دیا․ اسکا کہنا تھا کہ نہ کبھی میں نے یا کبھی اسکے والدہ نے اسے اس طلاق کے بارے میں یاد دلایا اور اسکے والدہ کو بھی اس طلاق کے بارے میں اب کچھ یاد نہیں، اسلئیاسکا کہنا تھا کے صرف دو ہی طلاق ہوئے ہیں اور ابھی رشتہ رکھا جا سکتا ہے ۔ میں جاننا چاہتا ہوں کہ میرے خط میں لکھے ہوئے الفاظ کے مطابق کیا دو ہی طلاق مانی جائے گی یا حقیقت کو دیکھتے ہوئے اسے تیسری طلاق ہی مانی جائے گی - مہربانی کرکے وضاحت کریں․ جزاکاللہ.","<p>بسم الله الرحمن الرحيم</p><p> فتوی: 384-391/D=3/1434

جب آپ کو یاد ہے کہ اکتوبر ۲۰۰۷ء میں بھی آپ نے ایک طلاق دیا تھا تو کل تین طلاق ہوگئی رشتہٴ نکاح بالکلیہ ختم ہوگیا، اب بدون حلالہ شرعیہ دوبارہ آپ کے نکاح میں نہیں آسکتی، تین طلاق واقع ہونے میں آپ کا اقرار کافی ہے اور طلاق دے کر اسے واپس نہیں لیا جاسکتا اس لیے وہ بھی واقع ہوگئی دوسروں کا انکار کرنا بے اثر ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",44138,deoband,معاشرت,طلاق و خلع
