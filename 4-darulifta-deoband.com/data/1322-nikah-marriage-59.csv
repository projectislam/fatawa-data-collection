issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/nikah-marriage/51182,اگر کوئی شخص اپنی ساس کو ماں کہے تو کیا اس سے اس کے نکاح پر کچھ فرق پڑے گا؟,اگر کوئی شخص اپنی ساس کو ماں کہے تو کیا اس سے اس کے نکاح پر کچھ فرق پڑے گا؟ اگر کوئی شخص کہتا ہے کہ میری ساس میرے لیے میری ماں یا میری اپنی ماں کی طرح ہے، کیا اس سے نکاح پر کچھ فرق پڑے گا؟ اگر کوئی شخص کہتا ہے کہ میری ساس میری حقیقی ماں ہے یا میرے لیے میری حقیقی ماں جیسی ہے، تو اس کے بارے میں کیا حکم ہے؟ اگر کوئی شخص کہتاہے کہ میری ساس میرے لیے (اپنی ماں کا نام لیتا ہے)ہے، تو اسلام میں اس کا کیاحکم ہے اور کیا اس سے نکاح پر اثر پڑے گا؟ اور ان تمام سے اس کی مراد حرمت کی ہے۔ براہ کرم قرآن وحدیث کے حوالہ سے جواب عنایت فرماویں۔,"<p>بسم الله الرحمن الرحيم</p><p> Fatwa ID: 460-460/M=4/1435-U

مذکورہ تمام صورتوں میں اس شخص کے نکاح پر کوئی اثر نہیں پڑے گا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51182,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/51098,اپنی پسند كی لڑكی سے شادی,کیا اسلام میں اپنی پسند کی لڑکی سے شادی کرنا جائز ہے؟دوسری بات میں نے یہ سنی ہے کہ لڑکے اورلڑکی دونوں کے گھروالوں کا کفو ہونا چاہئے ، براہ کرم، اس کفو پر روشنی ڈالیں۔,"<p>بسم الله الرحمن الرحيم</p><p> Fatwa ID: 558-590/N=5/1435-U

(۱) اگر اس لڑکی کے ساتھ آپ کا محرمیت کا کوئی رشتہ نہیں ہے یعنی وہ آپ کی رضاعی بہن وغیرہ نہیں ہے تو آپ اس سے شرعی طریقہ پر گواہوں کی موجودگی میں نکاح کرسکتے ہیں، جائز ہے البتہ اپنی پسند سے والدین سے چھپ کر نکاح کرنا اچھا نہیں۔ اوراگر لڑکی بھی اپنے والدین سے چھپ کر نکاح کررہی ہے تو یہ اس کے حق میں شریعت کی نظر میں مذموم وناپسندیدہ ہے، اور اگر لڑکی کی برادری آپ کی برادری سے اتنی اونچی سمجھی جاتی ہے کہ آپ سے اس کا نکاح لڑکی کے اولیاء کے لیے ننگ وعار کا باعث ہے تو لڑکی کے اولیاء سے چھپ کر نکاح کی صورت میں لڑکی کے اولیا کو اس نکاح پر حق اعتراض حاصل ہوگا اور شرعی پنچایت کے ذریعہ وہ نکاح کو فسخ کرانے کا حق رکھیں گے۔ اور اگر وہ آپ سے کم درجہ برادری سے ہے تو یہ عدم کفاء ت کچھ مضر نہیں کیوں کہ لڑکے کی جانب سے کفاء ت کا اعتبار کیا جاتا ہے نہ کہ لڑکی کی جانب سے۔
(۲) مسئلہ کفاء ت کی ضرورت کے بقدر وضاحت اوپر آگئی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51098,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/51092,برائے کرم نکاح کے بعد بیوی سے پہلی ملاقات سے مباشرت تک کے عمل کا سنت طریقہ پوری تفصیل سے آگاہ کریں۔,برائے کرم نکاح کے بعد بیوی سے پہلی ملاقات سے مباشرت تک کے عمل کا سنت طریقہ پوری تفصیل سے آگاہ کریں۔,"<p>بسم الله الرحمن الرحيم</p><p> Fatwa ID: 433-123/L=4/1435-U

شب زفاف میں پہلی ملاقات کے وقت ابتداءً دو رکعت شکرانہ کی نماز پڑھیں، مرد آگے کھڑا رہے عورت پیچھے،نماز کے بعد خیر وبرکت، مودت ومحبت، آپسی میل ملاپ کی دعا کریں۔ حضرت عبد اللہ ابن مسعود رضی اللہ عنہ سے مروی ہے ایک شخص عبد اللہ ابن مسعود رضی اللہ عنہ کے پاس آیا اور کہا کہ میں نے ایک باکرہ عورت سے نکاح کیا ہے اور مجھے ڈر ہے کہ وہ مجھے پسند نہ کرے اور دشمن تصور کرے، حضرت عبد اللہ بن مسعود رضی اللہ عنہ نے اس سے فرمایا محبت اللہ کی طرف سے ہے اور دشمنی شیطان کافعل ہے، جب عورت تیرے گھر میں آوے تو تو اس سے کہہ کہ تیرے پیچھے کھڑی ہوکر دو رکعت نماز پڑھے، اور تو یہ دعا پڑھ: اللھُمَّ بَارِکْ لِي فِي أَھْلِی، وَبَارِکْ لَأہْلِيوٴ فِيَّ، اللھُمَّ ارْزُقْنِي مِنْھُمْ وَارْزُقْھُمْ مِنِّی، اللھُمَّ اجْمَعَ بَیْنَنَا إذَا جَمَعْتَ فِيْ خَیْرٍ وَفَرِّقْ بَیْنَنَا إِذَا فَرَّقْتَ إِلَی خَیْرٍ․ اس کے بعد بیوی کی پیشانی کے بال پکڑکر یہ دعا پڑھے۔ اللّٰہُمَّ اِنِّيْ أَسْئَلُکَ مِنْ خَیْرِہَا وَخَیْرِ مَا جَبَلْتَہَا عَلَیْہِ وَأَعُوْذُبِکَ مِنْ شَرِّہَا وَشَرِّ مَا جَبَلْتَہَا عَلَیْہِ․ شوہر تلطف ومحبت سے پیش آئے، اپنا سکہ اور رعب جمانے کی فکر نہ کرے، اور ہرطرح اس کی دلجوئی کرے کہ عورت کو مکمل سکون اور قلبی راحت حاصل ہو اور ایک دوسرے میں انسیت پیدا ہو۔ جب مباشرت کا ارادہ کرے تو مباشرت سے پہلے عورت کو مانوس کرے، بوس وکنار ملاعبت وغیرہ جس طرح ہوسکے اسے بھی مباشرت کے لیے تیار کرے، اور اس بات کا ہرمباشرت کے وقت خیال رکھے فوراً ہی صحبت شروع نہ کردے اور بوقت صحبت اس بات کا خیال رکھے کہ عورت کی بھی شکم سیری ہوجائے، انزال کے بعد فوراً جدا نہ ہوجائے، اسی حالت پر رہے اورعورت کی خواہش پوری ہونے کا انتظار کرے، ورنہ عورت کی طبیعت پر اس سے بڑا بار پیدا ہوگا اور بسا اوقات اس کا خیال نہ کرنے سے آپس میں نفرت اور دشمنی پیدا ہوجاتی ہے جو کبھی جدائیگی کا سبب بن جاتی ہے۔ غنیة الطالبین میں حضرت شیخ عبدالقادر جیلانی رحمہ اللہ ارشاد فرماتے ہیں: ویستحب لہا الملاعبة لہا قبل الجماع والانتظار لہا بعد قضاء حاجتہ حتی تقضي حاجتہا فإن ترک ذلک مضرة علیہا ربما أفضی إلی البغضاء والمفارقة (غنیة الطالبین: ۹۸) جب صحبت کرنے کا ارادہ کرے تو اولاً بسم اللہ پڑھے اور یہ دعا پڑھے: اللَّھُمَّ جَنِّبْنَا الشَّیْطَانَ وَجَنِّبِ الشَّیْطَانَ مَا رَزَقْتَنَا، بوقت صحبت قبلہ کی طرف رخ نہ کرے، سر ڈھانک لے اور جتنا ہوسکے پردے کے ساتھ صحبت کرے کسی کے سامنے حتی کہ بالکل ناسمجھ بچے کے سامنے بھی صحبت نہ کرے اور بوقت صحبت بقدر ضرورت ستر کھولے، انزال کے وقت دل میں یہ دعا پڑھے: اللَّھُمَّ لَا تَجْعَلْ لِلشَّیْطَانِ فِیمَا رَزَقْتنَا نَصِیبًا۔ صحبت کے بعد یہ دعا پرھے: الْحَمْدُ لِلّٰہ الَّذِي خَلَقَ مِنَ الْمَاءِ بَشَرًا فَجَعَلَہ ُ نَسَبًا وَصِھْرًا․ شب زفاف اور صحبت کے سلسلے کی آپس کی جو باتیں پوشیدہ ہوں کسی سے ان کا تذکرہ نہ کرے یہ بے حیائی اور بے مروتی کی بات ہے۔ (مستفاد: فتاوی رحیمیہ: ۴/ ۲۸۶ تا ۲۸۹ بحوالہ غنیة الطالبین مترجم: ۹۷ تا ۱۰۰ فصل فی آداب النکاح)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51092,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/51070,میری والدہ نے میری خالہ کی لڑکی کو دودھ پلایا ہے صرف ایک بار تب وہ لڑکی صرف ایک ہی دن کی تھی، اور میرے گھروالوں اور لڑکی کے گھروالوں نے بچپن میں ہی ہم دونوں کا نکاح فکس کردیاتھا، کیا میں یہ شادی کرسکتاہوں؟جزاک اللہ,میری والدہ نے میری خالہ کی لڑکی کو دودھ پلایا ہے صرف ایک بار تب وہ لڑکی صرف ایک ہی دن کی تھی، اور میرے گھروالوں اور لڑکی کے گھروالوں نے بچپن میں ہی ہم دونوں کا نکاح فکس کردیاتھا، کیا میں یہ شادی کرسکتاہوں؟جزاک اللہ,"<p>بسم الله الرحمن الرحيم</p><p> Fatwa ID: 349-349/M=4/1435-U

آپ کی والدہ نے آپ کی خالہ کی جس لڑکی کودودھ پلایا ہے اس سے آپ کا نکاح نہیں ہوسکتا چاہے ایک بار ہی پلایا ہو کیوں کہ وہ لڑکی آپ کی رضاعی بہن ہوگئی اور آپ کی والدہ اس لڑکی کی رضاعی ماں بن گئیں، لہٰذا صورت مسئولہ میں اگردودھ پلانا ثابت ہے تو نکاح کا مذکورہ رشتہ ناجائز ہے اس کو ختم کردینا لازم ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51070,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/50947,کیا میں ایک ۳۷ سالہ بیوہ عورت سے بغیر ولی کے نکاح کرسکتاہوں؟,کیا میں ایک ۳۷ سالہ بیوہ عورت سے بغیر ولی کے نکاح کرسکتاہوں؟ میری عمر ۲۴ سال ہے اور میں غیر شادی شدہ ہوں، میں ایک ۳۷ سالہ بیوہ عورت کے ساتھ غلط کاریوں میں مبتلاء ہوں، عورت کے والدین حیات نہیں ہیں جب کہ بالغ بچے ،بھائی اور دیور موجود ہیں ، وہ ۱۲ سال سے بیوہ ہے، اس کی اورمیری عمر شہوت کی کوئی انتہا نہیں ، ہم دونوں صرف اور صرف گناہ سے بچنے کے لیے نکاح کرلینا چاہتے ہیں ، اس کے علاوہ میں اس کے کوئی حقوق ادا نہیں کرسکتا، نہ وہ مجھ سے کسی حق کا مطالبہ کرتی ہے ، مجھے اندازہ ہے کہ عمر کے اتنے بڑے فرق کی وجہ سے میرے والدین کبھی مجھے اس نکاح کی اجازت نہیں دیں گے ،نہ عورت کے خاندان والے اس شرط پر ہمیں نکاح کرنے دیں گے کہ ہم صرف اپنی شہوت پوری کریں ، اگر میں دو گواہوں کے موجودگی میں عورت سے یوں کہوں کہ میں نے اپنا نکاح بعوض پانچ ہزار روپئے مہر آپ سے کیا اور عورت جواب میں کہے میں نے قبول کیا تو ہمارا نکاح ہوجائے گا کہ نہیں؟اور کیا ہمارا اس طرح نکاح کرنا جائز ہے یا نہیں؟ہم دونوں مسلمان ہیں اور ایک ہی زبان بولنے والے ہیں۔,"<p>بسم الله الرحمن الرحيم</p><p> Fatwa ID: 423-421/N=4/1435-U

آپ نے کسی ۳۷ سالہ بیوہ عورت سے جو غلط تعلقات قائم کررکے ہیں، یہ شریعت میں سخت حرام وناجائز ہے لہٰذا آپ اس سے تمام روابط وتعلقات ختم کرکے اپنے آپ کو نیک وپارسا بنالیں، اسی میں آپ کے لیے دنیا وآخرت میں عافت وعزت ہے، اللہ تعالیٰ آپ کو ہدایت عنایت فرمائیں۔ اور آپ اس سے نکاح کا ارادہ بھی ترک کردیں کیوں کہ معلوم ہونے پر آپ کے والدین کو آپ کی طرف سے سخت اذیت و تکلیف پہنچے گی، اور اگر عورت کی اولاد اور دیگر رشتہ داروں کو معلوم ہوگیا تو آپ کے لیے بہت سے مسائل کھڑے ہوسکتے ہیں، اور اگر آپ نے ان تمام باتوں کو نظر انداز کرکے کم ازکم دو مسلمان مرد یا ایک مسلمان مرد اور دو مسلمان عورتوں کی موجودگی میں شرعی طریقہ پر ایجاب وقبول کے ذریعہ اس سے نکاح کرلیا تو یہ نکاح ہوجائے گا اور آپ اور وہ دونوں باہم میاں بیوی بن جائیں گے بشرطیکہ آپ کا اس کے ساتھ کوئی محرمیت کا رشتہ نہ ہو مثلاً وہ آپ کی خالہ یا پھوپھی وغیرہ نہ ہو، اگرچہ آپ کا اور اس کا والدین اور سرپرست کی اجازت رضامندی کے بغیر آپس میں نکاح کرنا اور نکاح صرف شہوت رانی کے لیے کرنا شریعت میں پسندیدہ اور محمود نہیں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50947,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/50927,میرا ایک دوست ہے ایک سال پہلے کسی لڑکی کے ساتھ اس کا تعلق تھا، اس نے مجھ سے کہا کہ وہ ایک دوسرے سے بہت پیار کرتے تھے اور بچپن میں انہوں نے قرآن پہ قسم کھائی تھی کہ ہم ایک دوسرے کا ساتھ نہیں چھوڑیں گے، دونوں کی عمر اٹھارہ سال تھی، اس نے مجھے اور بتا یا کہ دونوں کے بیچ مباشرت کے سوا بہت کچھ ہوا ہے،,میرا ایک دوست ہے ایک سال پہلے کسی لڑکی کے ساتھ اس کا تعلق تھا، اس نے مجھ سے کہا کہ وہ ایک دوسرے سے بہت پیار کرتے تھے اور بچپن میں انہوں نے قرآن پہ قسم کھائی تھی کہ ہم ایک دوسرے کا ساتھ نہیں چھوڑیں گے، دونوں کی عمر ٹھارہ سال تھی، اس نے مجھے اور بتا یا کہ دونوں کے بیچ مباشرت کے سوا بہت کچھ ہوا ہے، گھروالوں کو خبر تھی، لیکن میرے دوست نے اللہ کے فضل سے توبہ کرلی ہے، اسے ہدایت ملی گئی ہے اور اب وہ پریشان رہتاہے کہ کیا کرنا چاہئے؟وہ لڑکی اب ذہنی دباؤ کی شکار ہوگئی ہے، کیوں کہ میرا دوست بات نہیں کرتاہے، اب آپ مہربانی کرکے کوئی حل بتائیں ، شریعت کیا کہتی ہے کہ کیا کرنا چاہئے ؟ اور اگر کوئی کفارہ ہو تو میرا دوست ضرور ادا کرنا چاہے گا، اور کیا اس کا نکاح اب اس لڑکی سے ہوسکتاہے؟ اور کیا اسے اب اس لڑکی سے بات کرنی چاہئے یا نہیں؟,"<p>بسم الله الرحمن الرحيم</p><p> Fatwa ID: 424-486/N=4/1435-U

(۱) اس میں پریشان ہونے کی ضرورت نہیں، توبہ کے بعد پورے طول پر سچائی کے ساتھ توبہ پر ثابت قدم رہنا چاہیے۔
(۲) لڑکی سے کسی رابطہ کے بغیر اس کے لیے یہ دعا کرسکتا ہے کہ اللہ تعالیٰ ناجائز محبت سے اس کے دل کو پاک وصاف فرمائیں اوراسے بھی ہدایت عنایت فرمائیں۔
(۳) اس میں مالی کوئی کفارہ نہیں، البتہ توبہ ٹوٹنے نہ دے بلکہ اس پر مضبوطی کے ساتھ ثابت قدم رہے۔ 
(۴) جی ہاں! اگر وہ لڑکی اس کی رضاعی بہن نہیں ہے، نیز کوئی اورمحرمیت کا رشتہ بھی نہیں ہے، تو اس سے اس کا نکاح درست ہے، البتہ دونوں والدین سے چھپ کر اپنے طور پر نکاح نہ کریں کیوں کہ یہ شریعت میں پسندیدہ نہیں بلکہ ان کی سرپرستی اور ولایت ہی میں نکاح کریں۔
(۵) وہ لڑکی اجنبیہ ہے، نیز اس سے بات کرنے میں سخت فتنہ کا بھی اندیشہ بلکہ قریب بیقین غلبہ ظن ہے، لہٰذا اس کے لیے اس سے بات چیت کرنا ہرگز درست نہیں، خواہ موبائل سے ہو یا آمنے سامنے براہ راست بلکہ دوسری صورت سخت فتنہ کی ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50927,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/50919,نمازی لڑکی کا نکاح بے نمازی لڑکے کے ساتھ,میرا مسئلہ یہ ہے کے میرے گھر والے میری شادی دنیا کے رواج کے مطابق کسی بھی ایسے لڑکے سے کرنا چاہتے ہیں جو دنیاوی لحاظ سے بہتر ہو یہاں تک کے نماز بھی نہ پڑھتا ہو انہیں کوئی فرق نہیں پڑتا لیکن میں اپنی زندگی اسلام کے مطابق گزارنا چاہتی ہوں۔ میں پوچھنا چاہتی ہوں کہ کیا ایک مسلمان لڑکی بے نمازی لڑکے سے شا دی کر سکتی ہے۔ کیا لڑکی دیندار لڑکے کو ای میل کر کے شادی کا پیغام دے سکتی ہے حضرت خدیجہ رضی اللہ تعالی عنہا نے بھی تو نبی ﷺ کو شادی کا پیغام خود دیا تھا۔ دیندار شوہر پانے کے لیے اگر کوئی دعا ہے تو وہ بھی ضرور بتائیں۔جزاک اللہ۔,"<p>بسم الله الرحمن الرحيم</p><p> Fatwa ID: 361-282/D=4/1435-U

نمازی لڑکی کا نکاح بے نمازی لڑکے کے ساتھ اگر لڑکی اور اس کے گھر والے راضی ہیں تو درست ہوجائے گا، مگر دین دار لڑکی کے لیے دین دار لڑکا قابل ترجیح ہونا چاہیے، آپ کی پریشانی بجا ہے لیکن از خود کسی دین دار لڑکے کے پاس پیغام نکاح بھیجنا لڑکی کے لیے پسندیدہ نہیں ہے، کبھی بے حیائی پر محمول ہوسکتا ہے اس لیے بہتر یہ ہے کہ آپ گھر والوں کے توسط سے لڑکے کے پاس پیغام بھجوائیں۔ عشا کی نماز کے بعد یا لطیفُ یا ودودُ گیارہ تسبیح (گیارہ سو دانے) اول و آخر گیارہ گیارہ مرتبہ درود شریف کے ساتھ پڑھ کر دعا کریں۔ اور اگر ہوسکے تو سورہٴ مجادلہ جو اٹھائیسویں پارے کے شروع میں ہے پڑھ لیا کریں، ان شاء اللہ اچھا رشتہ آئے گا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50919,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/50901,ایک لڑکا جس لڑکی سے شادی کرناچاہتاہے وہ یہ سمجھتاہے کہ کہیں وہ لڑکی اس کی بھتیجی نہ ہو کیوں,ایک لڑکا جس لڑکی سے شادی کرناچاہتاہے وہ یہ سمجھتاہے کہ کہیں وہ لڑکی اس کی بھتیجی نہ ہو کیوں کہ اس لڑکی کی ماں سے اس کے بھائی کے ناجائز تعلقات تھے کسی دور میں اور اس لڑکی کا باپ بھی حیات تھا، اس لڑکی کی پیدائش بھی انہیں دنوں میں ہوئی جب اس کی ماں کا اس کے بھائی کے ساتھ معاشقہ تھا، آیا کہ وہ لڑکی جس سے وہ لڑکا شادی کرنا چاہتاہے اس کی بھتیجی ہوئی یا نہیں؟مطلب شادی ممکن ہے یا نہیں؟آپ کے جواب کا انتظار ہے۔,"<p>بسم الله الرحمن الرحيم</p><p> Fatwa ID: 393-511/N=4/1435-U

سوال میں مذکور لڑکا جس لڑکی سے شادی کرنا چاہتا ہے شرعی اعتبار سے وہ بلاشبہ اس شخص کی بیٹی ہے جس کے نکاح میں اس کی ماں تھی۔ لقولہ صلی اللہ علیہ وسلم: الولد للفراش وللعاہر الحجر (مشکاة شریف: ص ۲۸۷ بحوالہ صحیحین) لہٰذا یہ لڑکی اس لڑکے کی بھتیجی ہرگز نہیں جس کے بھائی کا اس لڑکی کی ماں کے ساتھ معاشقہ اور ناجائز تعلقات تھے لأن الزنا لا یثبت بہ النسب ولو ثبت علی وجہ شرعي پس صورت مسئولہ میں اس لڑکے کا نکاح سوال میں مذکور لڑکی سے بلاشبہ جائز ہے بشرطیکہ کوئی اور محرمیت کا رشتہ نہ ہو، محض احتمالی، شکی اور غیر شرعی باتوں کی وجہ سے پریشان نہ ہوا جائے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50901,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/50895,نکاح کے بعد ورخصتی سے پہلے لڑکا اور لڑکی کا بوسہ و کنار کرنا جائزہے؟,نکاح کے بعد ورخصتی سے پہلے لڑکا اور لڑکی کا بوسہ و کنار کرنا جائزہے؟جب کہ لڑکی کے والد کی طرف سے دونوں کے ملنے پر پابندی نہ ہو اور کیا رخصتی سے پہلے لڑکا اپنی بیوی سے رومانٹک بات چیت کرسکتاہے؟رخصتی سے پہلے اور نکاح کے بعد مرد کا بیوی پر کتنا حق ہے؟براہ کرم، تفصیل سے جواب دیں۔,"<p>بسم الله الرحمن الرحيم</p><p> Fatwa ID: 395-394/N=4/1435-U

جب کسی لڑکے کا کسی لڑکی سے شرعی طریقہ پر شرعی گواہوں کی موجودگی میں ایجاب وقبول کے ذریعہ نکاح ہوجائے تو وہ دونوں اسی وقت باہم میاں بیوی بن جاتے ہیں اور دونوں کے لیے آپس میں میاں بیوی والے تمام تعلقات وروابط وغیرہ حلال وجائز ہوجاتے ہیں، البتہ چوں کہ دونوں کی باہمی خفیہ ملاقاتیں معاشرہ میں اچھی نہیں سمجھی جاتی ہیں بلکہ اس طرح کے اقدامات کو لڑکا اور لڑکی دونوں کے حق میں معیوب سمجھا جاتا ہے اس لیے ایسی صورت میں بلاوجہ رخصتی کو مزید موٴخر نہ کرکے جلد از جلد رخصتی کرالینی چاہیے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50895,deoband,معاشرت,نکاح
27-Aug-2020,https://darulifta-deoband.com/home/ur/nikah-marriage/50894,عورتوں کا ایسی تقریبات اور پروگراموں میں جانا جہاں مرد عورت کا اختلاط ہو كیسا ہے؟,کیا فرماتے ہیں علمائے کرام اس مسلہ کے بارے میں:1)ہمارے ملک پاکستان میں شادی شادی ہالوں میں ہوتی ہے جس میں عوریتں مردسب مل کرکھاتے ہیں،اگردیندارلوگ ہیں تو عورتوں اورمردوں کاالگ انتظام ہوتاہے لیکن شادی ہالوں میں کیارنگ برنگ کی روشیاں اورعورتیں بناؤسنگارکرکے آتی ہیں اورلوگ فخرسے کہتے ہیں کہ ہم نے کء کء قسم کے کھانے لگائے آیاشرعاًعورتوں کاشادیوں میں اسطرح کھلے عام جانایادینداروں کے پروگراموں میں جوشادی ہالوں میں ہوتے ہیں ان میں جاناجائزہے ؟اوریہ کہ شادی کاسنت طریقہ کیاہے ،قرآن واحادیث کی روشنی میں رہنمائی فرمائیں۔2)اوراسکے علاوہ عورتوں کوکن کن تقاریب میں جانے کی اجازت ہے جبکہ حضرت حکیم الامت مولانااشرف علی تھانوی رحمة اللہ نے کتاب بہیشتی زیورحصہ ششتم میں عورتوں کاتقریبات میں جانے کے متعلق لکھاہے کہ عورتوں کاتقریبات میں شریک ہوناجائزنہیں ہے اوردرمختارکاحوالہ بھی دیاہے اورساتھ ہی حضرت فرماتے ہیں کہ افسوس ھندوستان بھرمیں اس پرعمل نہیں ہوتاآیایہ عبارت صحیح ہے ۔اسکے متعلق وضاحت فرمادیں۔3)اوراس حوالے سے بھی قرآن وسنت کی روشنی میں رہنمائی فرمادیں کہ آیاعورتوں کاجنازے کے گھرمیں جمع ہوناشرعاًدرست ہے کیا؟۔,"<p>بسم الله الرحمن الرحيم</p><p> Fatwa ID: 321-321/M=4/1435-U

عورتوں کا ایسی تقریبات اور پروگراموں میں جانا جہاں مرد عورت کا اختلاط ہوتا ہو، ناجائزہے، شادی کا مسنون طریقہ جاننے کے لیے ”اسلامی شادی“ نامی کتاب دیکھئے، یہ کتاب حضرت تھانوی رحمہ اللہ کے افادات پر مشتمل ہے جس کو مفتی زید صاحب مظاہری ندوی دامت برکاتہم نے ترتیب دیا ہے، حضرت مولانا اشرف علی تھانوی رحمہ اللہ نے بہشتی زیور میں جو کچھ لکھا ہے وہ صحیح اور درست ہے۔ درمختار کا حوالہ بھی صحیح ہے اور بہشتی زیور کی مذکورہ عبارت بھی درست ہے، جنازے کے گھر میں عورتوں کا جمع ہونا کس مقصد کے لیے ہے؟ اگر تعزیت مقصود ہے تو اس کا خیال رکھیں کہ بے پردگی نہ ہو اور جزع فزع نہ ہو، اور اگر ایصالِ ثواب مقصود ہے تو انفراداً ہونا چاہیے اس کے لیے جمع ہونا فضول ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50894,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/50789,دوسری ہونے والی كو بتائے بغیر نكاح كرنا,میرا ایک بھائی ہے جس کی شادی ہوچکی ہے ، اس کے تین بچے ہیں، لیکن وہ اپنی بیوی سے خوش نہیں ہے، اس لیے اس نے دوسری شادی کا ارادہ کیا، ستمبر 2013 میں ان کی منگنی ہوئی ، ان کی دوسری بیوی کو یہ پتاہے کہ وہ شادی شدہ ، لیکن انہیں یہ نہیں پتا کہ اس کے بچے ہیں ، تو اس معاملے میں ہم یہ کہہ سکتے ہیں کہ میرا بھائی انھیں دھوکہ دے رہا ہے، اور کیا اس میں گناہ ہے؟,"<p>بسم الله الرحمن الرحيم</p><p> Fatwa ID: 310-310/M=4/1435-U

بھائی کی ہونے والی دوسری بیوی نے یا اس کے گھر والوں نے اگر آپ کے بھائی سے اس بارے میں تحقیق کی تھی کہ پہلی شادی سے بچے ہیں یا نہیں؟ اور ہیں تو کتنے ہیں؟ اور آپکے بھائی نے اس معاملے کو چھپایا تھا، یا ان لوگوں نے اس بارے میں تو کچھ نہیں پوچھا لیکن گمان یہ ہو کہ اگر تین بچوں کا معاملہ ظاہر ہوگیا تووہ لوگ ہرگز شادی کے لیے تیار نہ ہوں گے اوراس کے باوجود آپ کے بھائی اس کو چھپارہے ہیں تو یہ دھوکہ دہی ہے، آپ کے بھائی کوایسا نہ کرنا چاہیے کہ دوسری شادی کے بعد پہلی بیوی کی حق تلفی ہرگز نہ ہونی چاہیے دونوں کے درمیان عدل ومساوات قائم رکھنا ضروری ہے، اگر عدل نہیں کرسکتے تو ایک ہی بیوی پر اکتفاء کا حکم ہے، آپ بھائی کی ہونے والی دوسری بیوی کو صحیح صورت حال بتاسکتی ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50789,deoband,معاشرت,نکاح
30-Aug-2020,https://darulifta-deoband.com/home/ur/nikah-marriage/50736,مہر فاطمی عراقی اور مدنی کا دور حاضر میں وزن گرام میں کتنا ہوگا؟,مہر فاطمی عراقی اور مدنی کا دور حاضر میں وزن گرام میں کتنا ہوگا؟,"<p>بسم الله الرحمن الرحيم</p><p> Fatwa ID: 427-331/L=4/1435-U

مہر فاطمی عراقی ومدنی سے کیا مرا ہے؟ 
مہر فاطمی کی مقدار پانچ سو درہم ہے اور موجودہ دور کے وزن کے اعتبار سے دیڑھ کلو، تیس گرام، نو سو ملی گرام (1530.900GM) چاندی ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50736,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/50661,کیا کوئی شخص اپنی منگیتر کو نکاح سے پہلے طلاق دے سکتاہے؟شوہر اپنی بیوی سے کہے کہ تم میرے ساتھ رہنا نہیں چاہتی ہو یا میں جانتاہوں کہ تم میرے ساتھ رہنا نہیں چاہتی ہو تو کیا اس سے طلاق ہوجائے گی؟,(۱) کیا کوئی شخص اپنی منگیتر کو نکاح سے پہلے طلاق دے سکتاہے؟شوہر اپنی بیوی سے کہے کہ تم میرے ساتھ رہنا نہیں چاہتی ہو یا میں جانتاہوں کہ تم میرے ساتھ رہنا نہیں چاہتی ہو تو کیا اس سے طلاق ہوجائے گی؟ (۲) اگر کسی شخص کے ذہن میں طلاق کاخیال آئے کہ اگر میں فلاں کام کروں یا فلاں بات کہوں تواس کا مطلب طلاق ہوگا تو کیا اس سے طلاق ہوجائے گی یا نہیں؟میں نے ایک عالم سے پوچھا تو انہوں نے کہا کہ اس سے طلاق واقع نہیں ہوگی کیوں کہ یہ بات ذہن میں ہے ، زبان سے کہی نہیں گئی ہے، لیکن حدیث میں یہ ذکر ہے کہ جب تک کوئی اس کو اپنی زبان سے نہ کہہ لے اور اس پر عمل نہ کرلے؟کیا یہ بات عمل میں شمار ہوگی جیسا کہ حدیث میں ہے؟ اللہ ہم سب کا حامی و نار ہو۔,"<p>بسم الله الرحمن الرحيم</p><p> Fatwa ID: 448-389/H=3/1435-U

(۱) نکاح سے پہلے اپنی منگیتر کو طلاق نہیں دے سکتے، کیوں کہ نکاح سے پہلے طلاق دینے سے طلاق واقع ہی نہیں ہوتی۔ مشکاة شریف میں ہے: ”لا طلاق قبل النکاح“ (باب الخلع والطلاق: ۲۸۴)
اور شوہر کا جو قول ہے کہ میں جانتا ہوں کہ ”تم میرے ساتھ رہنا نہیں چاہتی“ اس سے بھی طلاق واقع نہیں ہوئی۔
(۲) کسی کے ذہن میں صرف یہ بات آئی کہ ”اگر میں فلاں کام کروں تو میری بیوی کو طلاق“ تو اس سے بھی طلاق نہیں ہوگی، کیوں کہ صرف دل دل میں خیال کرنے سے طلاق نہیں ہوتی، جب تک کہ زبان سے تلفظ نہ کیا ہو کما في الحدیث: عن أبي ہریرة قال: قال رسول اللہ صلی اللہ علیہ وسلم: إن اللہ تجاوز عن أمتي ما وسوست بہ صدورہا ما لم تعمل بہ أو تتکلم“․ (مشکاة شریف، باب الوسوسة: ۱۸) اورمراقی الفلاح میں ہے: حتی لو أجری الطلاق علی قلبہ وحرک لسانہ من غیر تلفظ یسمع لا یقع وإن صح الحروف․ (حاشیة الطحطاوي، باب شروط الصلاة، ص:۲۱۹) اسی طرح مجمع الانہر میں ہے (باب شروط الصلاة ص:۱۵۷ ج۱)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50661,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/50650,جہیز کی شرعی حیثیت اور لڑکی کو وراثت میں حصہ دینے کی بجائے اس کی شادی کرنا اور جہیز دينا۔,سلام مسنونہ کے بعد گزارش عرض یہ ہیکہ آج کل جہیز کے معاملہ کولیکر بہت بحث چل رہی ہے کچھ حضرات اس کا سرے سے رد کرتے ہیں اور اس کو لعنت قرار دیتے ہیں جبکہ کچھ لوگوں کا کہنا ہیکہ اگر لڑکی کے والدین اپنی مرضی اور خوشی سے بغیر کسی مطالبہ کے اپنی بیٹی کو کچھ دیتے ہیں تو اس کی اجازت ہے ۔ اس بارے میں شریعت کا کیا حکم ہے ؟ یہ ارشاد فرمادیں۔,"<p>بسم الله الرحمن الرحيم</p><p> Fatwa ID: 338-60/D=3/1435-U

(۱) والدین کی طرف سے اپنی بیٹی کو رخصت کرتے ہوئے جو سامان اور تحائف دیے جاتے ہیں اُسے ”جہاز“ کہتے ہیں۔ الجہاز: ما زفت المرأة بہا إلی زوجہا من الأمتعة․ (قواعد الفقہ، ص: ۲۵۵، ط: دار الکتاب) والدین اپنی حیثیت کے مطابق بیٹی کو کچھ نہ کچھ دیتے ہیں، پس اگر نمود ونمائش کے بغیر والدین بیٹی کو اپنی حیثیت کے مطابق کچھ دیں تو یہ بلاشبہ مباح ہے، لیکن لڑکے والوں کی طرف سے جہیز کا مطالبہ کیا جانا قطعی حرام ہے ألا لا یحل مال امرئ مسلم إلا بطیب نفسہ (مسند أحمد: ۵/ ۱۱۳، ط: بیروت) اور لڑکی والوں کا نمود ونمائش کے لیے اپنی حیثیت سے بڑھ کر دینا ناجائز ہے، لیکن یہ بات قابل لحاظ ہے کہ موجودہ زمانے میں جہیز کا جس طرح رواج ہے وہ ایک بری رسم کی شکل اختیار کرگیا ہے، امیر وغریب ہرایک کے لیے لازمی درجہ کی چیز ہوگئی ہے، جس میں لڑکی والوں کی طرف سے طول طویل فہرست کی تکمیل کی جاتی ہے، اور اس کی عورتوں میں مرد اور کہیں مردوں میں فخر ومباحات کے ساتھ تعریف وتحسین کے لیے نمائش کی جاتی ہے اورمعاشرے میں اُسے ضروری سمجھ کر نہ دینے والوں کو گری نظر سے دیکھا جاتا ہے، اس لیے لوگ نام آوری یا عزت بچانے کے لیے اپنی حیثیت سے زائد دینے کی کوشش کرتے ہیں، یا غریب لوگ مقروض ہوتے ہیں اور کبھی سود وزکاة کی رقم حاصل کرنے کی کوشش کرتے ہیں، پس مروجہ جہیز کی رقم اپنے لوازمات کے ساتھ ایک قبیح رسم بن گئی ہے، لہٰذا مروجہ طریقے پر اُسے دینے سے گریز کیا جائے۔ خوش دلی سے حیثیت کے مطابق والدین جو دینا چاہیں ضروری چیزیں دینے پر اکتفاء کریں، صلہ رحمی کے لیے آئندہ زندگی بھی باقی ہے۔ 
(۲) مروجہ جہیز کی خرابیوں میں سے ایک یہ ہے کہ لڑکیوں کوجہیز دے کر بعض لوگ یہ سمجھتے ہیں کہ ہم نے وراثت سے حصہ دے دیا، اور پھر ورثاء اس کو وراثت سے محروم بھی کردیتے ہیں، اس عقیدے سے جہیز دینا قانون شریعت کی خلاف ورزی اور اس میں کھلی تحریف ہے۔ دوسری بات یہ ہے کہ ہبہ اور عطیہ میں حکم یہ ہے کہ لڑکے اور لڑکیوں میں برابری کی جائے، بہت سے لوگ جہیز کے طور پر لڑکیوں کو سونا، چاندی اور بڑے بڑے تحفے دے دیتے ہیں اور لڑکے اس سے محروم رہ جاتے ہیں، لہٰذا لڑکیوں کو جو کچھ دے خیال کرکے لڑکوں کو بھی اس کے مساوی اس موقع پر یا دوسرے موقع پر ہبہ کردے یا عطیہ دے دے، ایسا کرنے پر لڑکوں کی طرح لڑکیوں کو وراثت میں حصہ دینا دشوار معلوم نہ ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50650,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/50466,بیوی کی ساس ماں کے مثل ہوتی ہے، جس طرح سگی ماں کا احترام ضروری ہے، مجازی ماں کا بھی احترام ضروری ہے،,میرا مسئلہ یہ ہے کہ میری شادی ہونے کے کچھ دنوں بعد سے ہی میری بیوی اور ماں کے بیچ جھگڑا شروع ہوگیا ہے اور اب وہ جھگڑا بہت بڑھ گیا ہے ، وجہ روز کے کام کو لے کر ہے جس میں پہلے میری ماں کی غلطی تھی جس کو میں نے سمجھاکے سب ٹھک کر دیا تھا، اب اسکے کچھ دن بعد پھر سے سب شروع ہوگیا جس میں غلطی میری بیوی کی تھی، وہ گھر کاکام دل سے نہیں کررہی تھی جس کو میں نے بھی نوٹس کیا ہے، ا ور اس کو میں نے اکیلے میں سمجھایا پر اس میں تکبر بہت بھرا ہواہے جس کی وجہ سے میری امی بھی خاموش نہیں رہتیں اور کچھ نہ کچھ بول دیتی ہیں ، اب حالات بہت خراب ہوچکے ہیں ، اس کے ماں باپ آکر اس کو لے گئے ہیں ، ہمارا گھر چھوٹا ہے جس میں ایک الگ کمرہ ہے کہ ہم وہاں رہ سکتے ہیں اور میں نے ایک اور کمرہ بھی لیا ہے ، رات کو آرام کرنے کے لیے بلکہ ان جھگڑوں سے اب وہ چاہتی ہے کہ میں اسے الگ رکھوں جس میں صرف ہم دونوں ہوں ، میری حالت الگ رہنے جیسی جیسے نہیں ہے اورنہ ماں باپ کو چھوڑنے کا دل کرتاہے، میں کیا کروں، دین کی روشنی میں بتائیں۔,"<p>بسم الله الرحمن الرحيم</p><p> Fatwa ID: 416-85/B=3/1435-U

بیوی کی ساس ماں کے مثل ہوتی ہے، جس طرح سگی ماں کا احترام ضروری ہے، مجازی ماں کا بھی احترام ضروری ہے، اگر کبھی ساس بہو میں کچھ تکرار ہوگئی تو بیوی کو چاہیے کہ وہ اپنی ساس سے معافی مانگ لے۔ بیٹی کا اپنی ماں سے معافی مانگ لینا کوئی بڑی بات نہیں، آئندہ اپنی ساس کا احترام مکمل طور پر کرے تو لڑائی جھگڑے کی نوبت ہی نہ آئے گی، اور اگر اپنے تکبر کی وجہ سے بیوی اپنے اوپر کنٹرول نہیں کرسکتی ہے تو پھر بدرجہٴ مجبوری آپ نے جو الگ کمرہ لیا ہے اسی میں بیوی کو رکھیں اورخود آپ ماں کی ہرضرورت و آرام کا خیال رکھیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50466,deoband,معاشرت,نکاح
26-Aug-2020,https://darulifta-deoband.com/home/ur/nikah-marriage/50334,میں نکاح اپنے گھروالوں اور لڑکی کے گھروالوں کی موجودگی میں کرنا چاہتاہوں، لیکن دوسرے خاندان والوں کو نہیں بتانا چاہتا,(۱) میری منگنی دسمبر 2012 میں ہوئی اور شادی ان شاء اللہ دسمبر 2014 میں ہوگی ، میرا سوال یہ ہے کہ میں ابھی نکاح کرنا چاہتاہوں یعنی نکاح ابھی کرلوں دسمبر 2013 میں اور رخصتی دسمبر 2014 میں ہو،تاکہ میں اپنی منگیتر سے بات کرسکوں اور مل سکوں؟ میری اس مسئلہ میں رہنمائی فرمائیں۔ (۲) میرا دوسرا مسئلہ یہ ہے کہ میں نکاح اپنے گھروالوں اور لڑکی کے گھروالوں کی موجودگی میں کرنا چاہتاہوں، لیکن دوسرے خاندان والوں کو نہیں بتانا چاہتا اور رخصتی والے دن پھر سارے خاندان والے کی موجودگی میں ایک اور نکاح اسی لڑکی (اپنی بیوی) سے کرلوں تاکہ سب کو پتا چل جائے نکاح کے بارے میں تو میں ایسا کرسکتاہوں؟,"<p>بسم الله الرحمن الرحيم</p><p> Fatwa ID: 296-271/H=2/1435a-U

(۱) جس قدر جلد ہوسے نکاح ضرور کرلیں۔
(۲) ایسا ہرگز نہ کریں بلکہ پہلی ہی مرتبہ میں نکاح خوب مشتہر کرکے کرلیں، دوبارہ نکاح نہ کریں، اگر سب خاندانوں کے لوگوں کو بنانا ہی مقصود ہے تو رخصتی کے وقت میں سب کے سامنے اعلان کردیں کہ ایک سال قبل ہمارا نکاح ہوچکا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50334,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/50316,مجھے یہ معلوم کرنا ہے کہ کیا اسلام میں ایک مسلم مرد کسی عیسائی لڑکی کے ساتھ نکاح کرسکتاہے ؟,مجھے یہ معلوم کرنا ہے کہ کیا اسلام میں ایک مسلم مرد کسی عیسائی لڑکی کے ساتھ نکاح کرسکتاہے ؟,"<p>بسم الله الرحمن الرحيم</p><p> Fatwa ID: 318-308/B=3/1435-U

عیسائی لڑکی سے مسلمان لڑکے کا نکاح منعقد ہوجاتا ہے، شرط یہ ہے کہ لڑکی واقعةً عیسائی مذہب پر ہو، آج کل کے عیسائیوں کی طرح نہ ہو جو نام کے عیسائی ہوتے ہیں اوران کے عقائد دہریوں کے عقائد ہوتے ہیں کہ خدا، رسول کسی کو نہیں مانتے نیز دوسری شرط یہ ہے کہ نکاح شرعی طریقے پر دو گواہوں کے سامنے ہو، لیکن حتی الامکان واقعةً عیسائی لڑکی سے بھی نکاح کرنے سے بچنا چاہیے، قال في البدائع: ویجوز أن ینکح الکتابیة لقولہ عز وجل: ”وَالْمُحْصَنَاتُ مِنَ الَّذِیْنَ اُوْتُوْا الْکِتَابَ مِنْ قَبْلِکُمْ“ (سورہٴ مائدہ: ۵۰) (۲/۵۵۲ ط زکریا) وقال في رد المحتار: ففي الفتح ویجوز تزوج الکتابیات والأولی أن لا یفعل (شامي: ۴/ ۱۳۴، ط زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50316,deoband,معاشرت,نکاح
30-Aug-2020,https://darulifta-deoband.com/home/ur/nikah-marriage/50295,سات سال پہلے والدین کے دباؤ پر ایک لڑکی سے میری منگنی ہوئی تھی، کیوں کہ وہ لڑکی مجھے پسند نہیں تھی،شکل وصورت کی وجہ سے، بعد میں میں نے اس سے شادی کرنے سے انکار کردیا، اب دوسری لڑکی سے میری شادی ہوگئی ہے اور ایک بیٹی ہے، لیکن وہ لڑکی اب بھی غیر شادی شدہ ہے,سات سال پہلے والدین کے دباؤ پر ایک لڑکی سے میری منگنی ہوئی تھی، کیوں کہ وہ لڑکی مجھے پسند نہیں تھی،شکل وصورت کی وجہ سے، بعد میں میں نے اس سے شادی کرنے سے انکار کردیا، اب دوسری لڑکی سے میری شادی ہوگئی ہے اور ایک بیٹی ہے، لیکن وہ لڑکی اب بھی غیر شادی شدہ ہے، مجھے اپنے فیصلے پر شرمندگی ہے اور اب مجھے غلطی کا احساس ہورہاہے، میں نے اللہ تعالی سے توبہ و استغفار کیاہے، اس نے مجھے بھی معاف کردیا ہے اور کہاہے کہ میں دوبارہ آپ سے شادی کرسکتی ہوں، مگر سماجی بائیکاٹ کی وجہ سے یہ ممکن نہیں ہے، کیا میں اب بھی اس سے شادی کرسکتاہوں؟ اگر ہاں تو میں اپنی بیوی، والدین اورسماج کو کیسے مناؤں؟,"<p>بسم الله الرحمن الرحيم</p><p> Fatwa ID: 465-96/B=3/1435-U

مناسب یہ ہے کہ آپ اپنی موجودہ ایک بیوی پر قناعت کریں، ہندوستان میں دو بیویوں کا رکھنا، سیکڑوں جھگڑے مول خریدنے کے مرادف ہے، جب آپ کو پہلی لڑکی شکل وصورت کے لحاظ سے پسند نہ آئی اس لیے آپ نے منع فرمایا، یہ کوئی غلطی اور گناہ کی بات نہیں ہے، اس لیے اس کے احساس کی اور اس سے توبہ واستغفار کی کوئی ضرورت نہیں، پہلی لڑکی کا جوڑا مقدر میں جہاں لکھا ہوگا، وہاں اس کی شادی ہوجائے گی، آپ فکر مند نہ ہوں، یکسوئی کے ساتھ اپنے کام میں لگے رہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50295,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/50287,زید کے باپ نے ایک عورت کے ساتھ زنا کیا، اب زید کا بیٹا زید کے باپ کی زانیہ کی بیٹی سے نکاح کرنا چاہتا ہے، کیا زید کے بیٹے کا اپنے دادا کی زانیہ کی بیٹی سے نکاح کرنا جائز ہے؟,زید کے باپ نے ایک عورت کے ساتھ زنا کیا، اب زید کا بیٹا زید کے باپ کی زانیہ کی بیٹی سے نکاح کرنا چاہتا ہے، کیا زید کے بیٹے کا اپنے دادا کی زانیہ کی بیٹی سے نکاح کرنا جائز ہے؟,"<p>بسم الله الرحمن الرحيم</p><p> Fatwa ID: 275-276/N=3/1435-U

زنا کی وجہ سے صرف زانی کے اصول وفروع مزنیہ پر اور مزنیہ کے اصول وفروع زانی پر حرام ہوتے ہیں، دونوں میں سے کسی کے اصول وفروع دوسرے کے اصول وفروع پر حرام نہیں ہوتے ہیں۔ مجمع الانہر (۱: ۴۸۱،مطبوعہ دارالکتب العلمیہ بیروت) میں ہے: ولا تحرم أصولہا وفروعہا علی ابن الواطئ وأبیہ کما في المحیط للسرخسي اھ، البحر الرائق (۳:۱۷۹ مطبوعہ مکتبہ زکریا دیوبند) میں ہے: ویحل لأصول الزاني وفروعہ أصول المزني بہا وفروعہا اھ اور ایسا ہی شامی (۴: ۱۰۷ مطبوعہ مکتبہ زکریا دیوبند) میں بحوالہ البحر الرائق وغیرہ ہے، اس لیے صورت مسئولہ میں زید کے بیٹے کا نکاح دادا کی مزنیہ کی بیٹی سے جائز ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50287,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/50278,کیا میں اپنی ماں کی چاچو کی بیٹی یا اپنی چاچا کی بیٹی کی اولاد سے نکاح کرسکتا ہوں؟ حوالہ سے لکھیں۔,کیا میں اپنی ماں کی چاچو کی بیٹی یا اپنی چاچا کی بیٹی کی اولاد سے نکاح کرسکتا ہوں؟ حوالہ سے لکھیں۔,"<p>بسم الله الرحمن الرحيم</p><p> Fatwa ID: 323-282/H=3/1435-U

ماں کی چچازاد بہن آپ کی نہ حقیقی خالہ ہے نہ علاتی خالہ ہے نہ اخیافی خالہ ہے، پس اس سے نکاح جائز ہے،اسی طرح چچا کی بیٹی کی بیٹی نہ آپ حقیقی بھانجی ہے نہ ہی اور کوئی وجہ اِس رشتہ میں حرمت نکاح کی ہے، پس اس سے بھی نکاح حلال ہے البتہ اگر کوئی اور سبب مثلاً رضاعت وغیرہ نکاح کے حرام ہونے کا متحقق ہو تو الگ بات ہے،اس وقت حکم بدل جائے گا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50278,deoband,معاشرت,نکاح
