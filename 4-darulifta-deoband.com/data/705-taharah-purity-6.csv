issued_at,link,title,question,answer,fatwa_number,dar_ul_ifta,category_level_1,category_level_2
18-Oct-2021,https://darulifta-deoband.com/home/ur/taharah-purity/606494,غسل خانے کے بغیر کس طرح نہانا چاہیے؟,"تبلیغی جماعت سے متعلق(پاکی اور ناپاکی) سوال۱:جماعت میں ایسی جگہ تشکیل ہوتی ہے جہاں واش روم نہانے کے لیے نہ ہو ایسی صورت میں ایک جگہ جو ناپاک ہو تین بار پانی بہا کر پھر وہاں نہایا جا سکتا ہے یا نہیں، اور اگر ناپاک جگہ نہانا ہو تو وہاں نہا کر پاؤں آخر میں باہر ہو کر دھونا ٹھیک ہے یا نہیں؟
۲۔لوٹا اگر تین دفعہ باہر سے صرف پانی بہانے سے پاک ہو جائے گا یا نہیں؟
۳۔لوٹے سے جو باتھ روم میں رکھا ہو باہر لاکر وضو کرنا ٹھیک ہے یا نہیں؟
۴۔جگہ تنگ ہو غسل جنابت کرتے ہوئے بالٹی میں پانی گر جانے سے پانی ناپاک ہو جائے گایا نہیں؟ ۵۔جماعت میں اکثر ساتھی استنجے کو لیکر پریشان رہتے ہے فراغت کے بعد شرم گاہ ٹشو لیکر بہت دیر تک رگڑ تے رہتے ہے ،ان کی آسانی کے لیے کوئی آسان شریعت میں طریقہ ہے جس سے ان کا وہم دور ہوجائے تو بتا دے ؟","<p>بسم الله الرحمن الرحيم</p><p> </p><p>Fatwa : 238-180/H=03/1443</p><p>&nbsp;(۱) اگر کوئی نجاست زمین پر ہو اور تین بار پانی بہاکر زمین سے ختم کردی جائے تو زمین پاک ہوجاتی ہے اس میں پھر وہاں نہانا درست ہے۔ اگر نجاست کا شبہ ہو اور باہر نکل کر بعد غسل کے پانی سے پیر دھو لئے جائیں تو بہرحال بہتر ہے۔</p><p>(۲) اگر لوٹے کے باہری حصہ میں کوئی نجاست لگی تھی اور اس کو تین مرتبہ دھولیا نجاست دور ہوگئی تو لوٹا پاک ہوگیا۔ اگر کوئی نجاست لوٹے کے اندرونی حصہ میں لگی اور اس کو تین مرتبہ دھوکر پاک کرلیا تو اس صورت میں بھی لوٹا پاک ہوگیا۔</p><p>(۳) وہ لوٹا عامةً پاک ہی ہوتا ہے محض باتھ روم میں رکھے ہونے کی وجہ سے ناپاک ہونے کا حکم نہ ہوگا، پس باہر لاکر اس سے وضوء کرلیں تو کچھ حرج نہیں، اگر دوسرے صاف ستھرے لوٹے سے کرلیں تو بہتر ہے۔</p><p>(۴) وہ چھینٹیں یا قطرے اتنے قلیل ہوتے ہیں کہ جس کی وجہ سے بالٹی کا پانی ناپاک نہیں ہوتا؛ بلکہ طاہر و مطہر رہتا ہے یہ حکم ماء مستعمل پانی کا ہے اگر جنبی آدمی کے جسم پر نجاست (منی وغیرہ) لگی ہو اور اس کو دھونے میں نجاست سے مخلوط ہوکر پانی بالٹی میں گرجائے تو بالٹی کا پانی ناپاک ہوجائے گا، اس لئے بہت احتیاط کے ساتھ اولا بدن سے نجاست حقیقیہ (منی وغیرہ) دھوکر دور کرلی جائے اس کے بعد سنت طریقہ پر غسل کیا جائے۔</p><p>(۵) ٹیشو لے کر بہت دیر تک رگڑنے کی ضرورت نہیں تھوڑی دیر کھڑے ہوکر یا کھانس کر یا دو چار قدم چل کر بھی اطمینان ہوجاتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606494,deoband,عبادات,طہارت
09-Oct-2021,https://darulifta-deoband.com/home/ur/taharah-purity/606472,بغیر وضو کے غسل جنابت درست ہے یا نہیں؟,محترم علماء کرام معاملہ یہ ہے کہ مباشرت کے بعد زید استنجاء کر کے ، کلی اور ناک میں تین تین بار پانی ڈال کر انگلش شاور کے نیچے کھڑا ہو کر اپنے جسم پر اچھی طرح پانی بہا لیتا ہے ۔تو کیا اس طرح غسل جنابت کا فرض ادا ہو جائیگا ؟ اور کیا اس طرح کے غسل کے بعد نماز ادا کی جا سکتی ہے ؟ آپ کے جواب کا منتظر رہو ں گا۔,"<p>بسم الله الرحمن الرحيم</p><p> </p><p>Fatwa : 162-119/B=02/1443</p><p>&nbsp;جب اس نے غسل کی سنت اور فرض سب کو ادا کرلیا تو اس کا غسل جنابت صحیح ہوگیا۔ اس کے بعد وہ جمعہ کی نماز یا ظہر کی نماز پڑھ سکتا ہے۔ کوئی وہم نہ کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606472,deoband,عبادات,طہارت
18-Oct-2021,https://darulifta-deoband.com/home/ur/taharah-purity/606410,پکے فرش کو کیسے پاک کیا جائے ؟,"سوال : میرا سوال یہ ہے کہ پکے فرش(سیمینٹید فرش) پر اگر نجاست لگ جائے تو اس کو کیسے پاک کریں گے میں نے بہت سے مسئلے دیکھے اس موضوع پہ لیکن ہر بار مختلف جواب دیکھ کر بڑی پریشان ہوں جیسے کہ کتاب المسائل جلد اول کہ صفحہ نمبر 128 میں ناپاک فرش کو پاک کرنے کا طریقہ میں لکھا ہواہے کہ سوکھنے اور نجاست کا اثر زائل ہونے سے اسکے پاکی جا حکم ہوگا اور جب کہ daruliftaکہ الگ الگ سوال میں الگ الگ جواب ہے اسکا جیسے کہ 17:53]  فرش پر اگر بچہ پیشاب کردے اور وہ خشک ہوجائے تو اس جگہ کا کیا حکم ہے ؟ ---- جواب: جب فرش خشک ہوجائے اور اس پر نجاست کا اثر اور بدبو نہ رہے تو اس پر نماز درست ہے مگر تیمم صحیح نہیں ۔ حوالہ جات الدر المختار وحاشیة ابن عابدین (رد المحتار) (1/ 311) (و) تطہر (أرض) بخلاف نحو بساط (بیبسہا) أی: جفافہا ولو بریح (وذہاب أثرہا کلون) وریح (ل) أجل (صلاة) علیہا (لا لتیمم) بہا؛ لأن المشروط لہا الطہارة ولہ الطہوریة. (و) حکم (آجر) ونحوہ کلبن (مفروش وخص) بالخاء تحجیرة سطح (وشجر وکلأ قائمین فی أرض کذلک) (و) حکم (آجر) ونحوہ کلبن (مفروش وخص) بالخاء تحجیرة سطح (وشجر وکلأ قائمین فی أرض کذلک) ای: کأرض، فیطہر بجفاف وکذا کل ما کان ثابتا فیہا لأخذہ حکمہا باتصالہ بہا فالمنفصل یغسل لا غیر، إلا حجرا خشنا کرحی فکأرض. مجیب احسان اللہ شائق صاحب مفتیان مفتی آفتاب احمد صاحب مفتی محمّد صاحب ماخذ: دار الافتاء جامعة الرشید کراچی فتوی نمبر: 57441 تاریخ اجراء: 2018-02-17 لنک: https://darulifta.info/f/ncW [9/18, 17:53] Farhat Suraiya:  ہم گھر میں ایسے ہی جوتے پہن کر گھومتے ہیں پورے گھر میں اندر باہر باتھ روم، ایک ہی جوتے میں،بڑے احتیاط کرتے ہیں تو بچے اسی طرح گھومتے ہیں، تو پھر ہم وہیں جائے نماز بچھا کر نماز پڑھ لیتے ہیں کسی بھی جگہ پر، ایسے ٹھیک ہے یا ایسے سب جگہ پڑھنا صحیح نہیں ہے ؟ ---- جواب: زمین خشک ہو اور اس پر نجاست کا کوئی اثر نہ ہو تو وہاں نماز پڑھنے سے نماز ہوجاتی ہے ، اگر جائے نماز بچھا کر نماز پڑھی جائے تو یہ زیادہ بہتر ہے ، لہذا صورتِ مسئولہ میں آپ گھر میں کسی بھی جگہ پاک مصلی (جائے نماز) بچھاکر نماز پڑھ لیں تو نماز ادا ہوجائے گی۔ ""فتاوی ہندیہ"" میں ہے : ""( ومنہا): الجفاف وزوال الأثر، الأرض تطہر بالیبس وذہاب الأثر للصلاة لا للتیمم، ہکذا فی الکافی. ولا فرق بین الجفاف بالشمس والنار والریح والظل"". (2/130) فقط واللہ اعلم ماخذ: دار الافتاء جامعة العلوم الاسلامیة بنوری ٹاؤن فتوی نمبر: 144004201323 تاریخ اجراء: 19-02-2019 لنک: https://darulifta.info/f/kn2 [9/18, 17:54] Farhat Suraiya:  میں نے بہشتی زیور میں پڑھا ہے کہ جو اینٹیں یا پتھر چونا یا گاڑے سے زمین میں خوب جمادی جائے گئی ہو کہ بغیر کھودے زمین سے جدا نہ ہوتے ہو تووہ بھی سوکھ جانے سے پاک ہوجاتے ہیں جیسا کہ مٹی سوکھ جانے سے پاک ہوجاتی ہے تو کیا گھروں کے فرش جو سیمنٹ اور چپس ہوتاہے یا پھر ٹائلز جو کہ لگائے جاتے ہیں گھر وں میں یا ایسے ہی اینٹوں کا فرش جو دیہا ت وغیرہ میں بناجاتاہے سب پاک ہوجاتے ہیں سکھ جانے کے بعد؟ اس فرش یا ٹائلز کیا کیا حکم ہے جو کہ مکان کے دوسری یا تیسیر چھت پر ہو کہ زمین کے ساتھ کوئی جوڑ نہ ہو بلکہ لینٹر میں ہی جوڑے جاتے ہوں؟ براہ کرم،اس پر روشنی ڈالیں۔ ---- جواب: بسم اللہ الرحمن الرحیم فتوی(د): 1988=442-12/1432 زمین میں جمادی گئی ہو اس کے ساتھ یہ بھی ضروری ہے کہ اس میں پانی جذب بھی ہوتا ہو جیسے کچی پکی اینٹ اور چونا پتھر سے مراد وہ کھردار پتھر ہے جو پانی کو جذب کرتا ہو، چکنا پتھر جیسے سنگ مرمر ٹائلس تو اسے دھوکر صاف کرنا ضروری ہے ، محض سوکھنے سے پاک نہیں ہوگا۔ قال فی الشامی: فقلنا (الحجر) إذا کان خشنًا فہو فی حکم الأرض لأنہ یتشرب النجاسة وإن کان أملس فہو فی حکم غیرہا لأنہ لا یتشرب النجاسة (شامی: ۲۲۸) سیمنٹ کے فرش کو بھی اس وقت دھونا ضروری ہوگا، جب خالص سیمنٹ لگاکر اوپر سے خوب چکنا کردیا گیا ہو۔ واللہ تعالیٰ اعلم دارالافتاء، دارالعلوم دیوبند ماخذ: دار الافتاء دار العلوم دیوبند فتوی نمبر: 35379 تاریخ اجراء: Nov 21, 2011لنک: https://darulifta.info/f/cSX [9/18, 17:55] Farhat Suraiya:  (۱) اگر پکے فرش پہ نجاست لگ جائے تو اسے پاک کرنے کا کیا طریقہ ہے ؟ کیا فرش دھونا پڑیگا یا گیلے کپڑے سے پونچھ دینے سے بھی پاک ہوجائگا؟ (۲) کیا یہ صحیح ہے کہ کسی بھی چیز کو پانی سے اچھی طرح دھونے سے وہ چیز پاک ہوجاتی ہے ؟ (۳) بہشتی زیور میں لکھا ہے کہ اگر چھری چاقو شیشہ، تانبے ، پیتل کی چیزیں اگر ناپاک ہوجائیں تو پاک مٹی سے اچھی طرح مانجھ دینے سے پاک ہو جائینگی اور اگر نقشی چیزیں ہوں تو پاک نہیں ہونگی. کیا نقشی چیزیں پانی سے دھونے سے پاک ہونگی؟ (۴) کیا پانی سے دھونے سے ہر چیز پاک ہوجاتی ہے ؟براہ مہربانی میرے اس سوال کا جواب جلدی دینے کی کوشش کیجئے گا میں طہارت کے مسائل کی وجہ سے بہت پریشان ہوں۔ ---- جواب: بسم اللہ الرحمن الرحیم Fatwa ID: 176-173/Sn=3/1437-U (۱) محض گیلے کپڑے سے پوچھنے سے پکا فرش پاک نہ ہوگا؛ بلکہ دھونا پڑے گا، البتہ اگر دھوپ یا ہوا سے خشک ہوجائے اور فرش پر نجاست کا کوئی اثر باقی نہ رہے تو بغیر دھوئے بھی فرش نماز کے لیے شرعاً پاک ہوجاتا ہے ۔ الأرض تطہر بالیبس وذہاب الأثر للصلاة لا للتیمم (ہندیة: /۱ ۹۹، زکریا) وفیہا ․․․ الآجرة إذا کانت مفروشة فحکمہا حکم الأرض تطہر بالجفاف (حوالہ سابق) (۲) جی ہاں! اگر کوئی ناپاک چیز (مثلاً کپڑا وغیرہ) تین مرتبہ دھوکر نچوڑدیا جائے یا اس پر خوب پانی بہادیا جائے کہ نجاست کے زائل ہونے کا غالب گمان ہوجائے تو وہ چیز شرعاً پاک ہوجاتی ہے ۔ (شامی: /۱ ۵۴۲، وبحر: ۴۱۲/۱۔ (۳) جی ہاں! نقشی چیز پانی سے دھونے سے پاک ہوجائے گی۔ (۴) اس کا جواب سوال نمبر (۲) کے جواب کے تحت گزرچکا۔ واللہ تعالیٰ اعلم دارالافتاء، دارالعلوم دیوبند ماخذ: دار الافتاء دار العلوم دیوبند فتوی نمبر: 62711 تاریخ اجراء: Dec 20, 2015لنک: https://darulifta.info/f/cLcاور کیا اگر ٹائل والے فرش پر اگر وافر مقدار میں پانی بہا دیا جائے تو کیا ہو جائیگا میں نے daruliftaپہ ہی کسی سوال کہ جواب میں دیکھا تھا کہ پانی بہانے کہ بعد وہ سو کھنے کہ بعد پاک ہوگا وہ پانی جو بہایا وہ ناپاک ہے تو پھر کیا جب ہم اس پانی کو وائپر سے صاف کریں گے تو ہمارے پاؤں ناپاک ہو جائیں گے کیونکہ ہم اسی پانی پہ چل کر وائپر لگائں گے پھر ہم روم سے باہر کیسے نکلیں گے ؟ براہ کرم رہنمائی فرمایئے ۔ جزاک اللہ","<p>بسم الله الرحمن الرحيم</p><p> </p><p>Fatwa:188-177T/SN=3/1443</p><p>&nbsp;فرش اگر اس نوعیت کا ہے کہ اس میں پانی جذب ہونے کی صلاحیت ہے تو خشک ہونے اور نحاست کے اثر زائل ہونے سے پاک ہوجائے گا یعنی اس پر نماز پڑھنا جائز ہوگا ؛ البتہ اس پر ہاتھ مارکر تیمم کرنا جائز نہ ہوگا ،اگر فرش چکنا ہے ‘ مثلا ٹائلس کا ہے یا خاص قسم کا مسالہ استعمال کرکے اسے اس طرح چکنا کردیا گیا ہے کہ پانی اس میں جذب نہیں ہوسکتا تو پھر خشک ہونے سے پاک نہ ہوگا؛ بلکہ دھونا ضروری ہوگا ۔آپ نے جو فتاوی منسلک کیے ہیں، ان سب کا خلاصہ وہی ہے جو اوپر مذکور ہوا، ان میں کوئی حقیقی اختلاف نہیں ہے ، بس اجمال وتفصیل وغیرہ کا فرق ہے ۔</p><p>﴿و﴾ ذکر ﴿فی المحیط عن شمس الأئمة السرخسی الأرض إذا جفت﴾ أی بعد إصابة النجاسة ﴿ولم یتبین أثرالنجاسة﴾ فیہا ﴿تطہر سواءٌ وقع علیہا الشمس أو لم تقع﴾ وقد تقدم الکلام علی ذلک مستوفی فی التیمم.(غنیة المتملی،1/392، مطبوعة: دارالعلوم/دیوبند)</p><p>(و) تطہر (أرض) بخلاف نحو بساط (بیبسہا) أی: جفافہا ولو بریح (وذہاب أثرہا کلون) وریح (ل) أجل (صلاة) علیہا (لا لتیمم) بہا؛ لأن المشروط لہا الطہارة ولہ الطہوریة. (و) حکم (آجر) ونحوہ...کذلک) أی: کأرض، فیطہر بجفاف وکذا کل ما کان ثابتا فیہا لأخذہ حکمہا باتصالہ بہا فالمنفصل یغسل لا غیر، إلا حجرا خشنا کرحی فکأرض.[الدر المختار) (قولہ: إلا حجرا خشنا إلخ) فی الخانیة ما نصہ: الحجر إذا أصابتہ النجاسة، إن کان حجرا یتشرب النجاسة کحجر الرحی یکون یبسہ طہارة، وإن کان لا یتشرب لا یطہر إلا بالغسل. اہ. ومثلہ فی البحر.</p><p>وبحث فیہ فی شرح المنیة فقال ہذا بناء علی أن النص الوارد فی الأرض معقول المعنی؛ لأن الأرض تجذب النجاسة والہواء یجففہا فیقاس علیہ ما یوجد فیہ ذلک المعنی الذی ہو الاجتذاب، ولکن یلزم منہ أن یطہر اللبن والآجر بالجفاف وذہاب الأثر وإن کان منفصلا عن الأرض لوجود التشرب والاجتذاب. اہ. وعلی ہذا استظہر فی الحلیة حمل ما فی الخانیة علی الحجر المفروش دون الموضوع، وہذا ہو المتبادر من عبارة الشرنبلالیة، لکن یرد علیہ أنہ لا یظہر فرق حینئذ بین الخشن وغیرہ، فالأولی حملہ علی المنفصل کما ہو المفہوم المتبادر من عبارة الخانیة والبحر.</p><p>ویجاب عما بحثہ فی شرح المنیة بأن اللبن والآجر قد خرجا بالطبخ والصنعة عن ماہیتہما الأصلیة بخلاف الحجر فإنہ علی أصل خلقتہ فأشبہ الأرض بأصلہ، وأشبہ غیرہا بانفصالہ عنہا، فقلنا إذا کان خشنا فہو فی حکم الأرض؛ لأنہ لا یتشرب النجاسة، وإن کان أملس فہو فی حکم غیرہا؛ لأنہ لا یتشرب النجاسة. - واللہ أعلم -.[الدر المختار وحاشیة ابن عابدین (رد المحتار) 1/ 512، کتاب الطہارة، باب الأنجاس، مطبوعة: مکتبة زکریا، دیوبند، الہند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606410,deoband,عبادات,طہارت
09-Oct-2021,https://darulifta-deoband.com/home/ur/taharah-purity/606324,قبل یا دبر میں انگلی داخل کرنے سے غسل کا حکم,اگر شوہر اپنی بیوی کہ شرمگاہ میں انگلی داخل کرے چاہئے قبل میں ہوں یا دبر میں تو کیا غسل واجب ہوتا ہیں یا نہیں اور اگر بیوی مرد کہ شرمگاہ میں انگلی داخل کرے یا مرد خود اپنی شرمگاہ میں انگلی داخل کرے تو کیا غسل واجب ہوتا ہیں یا نہیں شہوت کیساتہ ہو یا بغیر شہوت کی ہو۔,"<p>بسم الله الرحمن الرحيم</p><p> </p><p>Fatwa:127-35T/sd=2/1443</p><p>&nbsp;(۱)اگر غلبہ شہوت سے بقصد استمتاع ( لذت اندوز ہونے کے ارادے سے) عورت کے قبل میں انگلی داخل کی گئی ، خواہ شوہر داخل کرے یا عورت تو احتیاطا عورت پر غسل واجب ہوجاتا ہے خواہ انزال نہ ہو۔(۲) اگر مرد یا عورت کے دبر میں انگلی داخل کی گئی تو کسی پر غسل واجب نہیں ہوگا، خواہ مرد داخل کرے یا عورت؛ ہاں اگر انزال ہوجائے تو غسل واجب ہوجائے گا۔</p><p>قال الحلبی: وفی وجوب الغسل بإدخال الإصبع فی القبل أو الدبر خلاف والأولی أن یجب فی القبل إذا قصد الاستمتاع بغلبة الشہوة لأن الشہوة فیہن غالبة فیقام مقام السبب وہو الإنزال دون الدبر لعدمہا (غنیة المتملی:۱/۱۲۹، فصل فی الطہارة الکبری، ط: دار العلوم دیوبند)قال ابن عابدین: (قولہ : وفی فتح القدیر أن فی إدخال الإصبع الدبر خلافاً إلخ ) ذکر العلامة الحلبی ہنا تفصیلاً، فقال: والأولی أن یجب فی القبل إذا قصد الاستمتاع ؛ لغلبة الشہوة ؛ لأن الشہوة فیہن غالبة، فیقام السبب مقام المسبب وہو الإنزال دون الدبر لعدمہا'۔(منحة الخالق علی البحر الرائق: ۶۲/۱، دار الکتاب الاسلامی ،امداد الاحکام: ۱/۳۵۹، مکتبہ دار العلوم کراچی) قال الحصکفی: ( و) لا عند (إدخال إصبع ونحوہ) کذکر غیر آدمی وذکر خنثی ومیت وصبی لا یشتہی وما یصنع من نحو خشب (فی الدبر أو القبل) علی المختار۔ قال ابن عابدین: (قولہ: علی المختار) قال فی التجنیس: رجل أدخل إصبعہ فی دبرہ وہو صائم اختلف فی وجوب الغسل والقضاء. والمختار أنہ لا یجب الغسل ولا القضاء؛ لأن الإصبع لیس آلة للجماع فصار بمنزلة الخشبة ذکرہ فی الصوم۔ ( الدر المختار مع رد المحتار : ۱۶۶/۱، دار الفکر، بیروت)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606324,deoband,عبادات,طہارت
09-Oct-2021,https://darulifta-deoband.com/home/ur/taharah-purity/606302,کیڑے مکوڑوں کی بیٹ کا حکم,حضرت میرا ایک سوال ہے میرے گھر کے اوپر چھت میں کرکٹ لگا ہوا ہے جہاں پر کیڑے مکوڑوں کی بیٹ بہت زیادہ پائی جارہی ہے اور میں نے مفتیان کرام سے سنا ہے کہ وہ بیٹ ناپاک ہے مجھے پریشانی یہ ہوتی ہے کہ بارش کا موسم ہوتا ہے بارش ہوتی ہے تو اس بیٹ سے ٹچ ہو کر نیچے پانی گرتے رہتا ہے جس کی وجہ سے کافی آنے جانے میں بہت زیادہ پریشانی ہوتی ہے اور میں نے صرف اپنے گھر پر ہی نہیں بلکہ میں بہت گھروں پر اس طریقے سے بیٹ میں نے دیکھ چکا ہے حضرت اس سے بچنا بہت مشکل لگتا ہے حضرت میں نے بیٹ بہت دفعہ صاف بھی کیا ہے لیکن بھی بیڈ آجاتا ہے حضرت اس کے بارے ذرا رہنمائی فرما دیں کہ اس سے کیا کرنا چاہیے کیونکہ میں بہت پریشان ہوں حضرت اس کا جواب جلد سے جلد میرے تک پہنچانے کی کوشش کریں۔ جزاک اللہ,"<p>بسم الله الرحمن الرحيم</p><p> </p><p>Fatwa:148-33T/sd=2/1443</p><p>&nbsp;کیڑے مکوڑے جن کے اندر بہنے والا خون نہیں ہوتا ہے ، ان کی بیٹ سے پانی اور کپڑا ناپاک نہیں ہوتا ہے ، پس صورت مسئولہ میں چھت پر کیڑے مکوڑوں کی بیٹ سے مس شدہ جو پانی ٹپکتا ہے ، اس سے کپڑا یا بدن ناپاک نہیں ہوگا، آپ مطمئن رہیں۔</p><p>قلت وکذلک کل شیء لیس لہ دم سائل یقع فی الإناء فلا بأس بالوضوء منہ قال نعم إذا کان مثل الخنفساء أو العقرب والجراد أو النمل والزنبور والذباب والقراد فإنہ إذا وقع شیء من ہذا فی الماء لم یفسد وکذلک دمہا إذا أصاب الثوب لم یجب علیہ غسلہ( کتاب الاصل: ۷۱/۱، إدارة القرآن والعلوم الإسلامیة ، کراتشی، تحقیق: أبو الوفا الأفغانی)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606302,deoband,عبادات,طہارت
23-Oct-2021,https://darulifta-deoband.com/home/ur/taharah-purity/606266,خشک ہاتھ ناپاکی سے مس ہوجائے تو کیا حکم ہے؟,حضرت اگر سر پر تیل لگایا ہے ۔ اور اس پر اگر خشک ناپاک ہاتھ لگا تو کیا سر ناپاک ہوجائے گا اور پسینہ کی طر ح ہلکا تر ناپاک تیل ہاتھ میں ہو تو کیا وہ کپڑے پر لگے تو کپڑے ناپاک؟,"<p>بسم الله الرحمن الرحيم</p><p> </p><p>Fatwa : 136-173/B=03/1443</p><p>&nbsp;محض خشک ہاتھ لگنے اور فوراً ہٹا لینے سے سر ناپاک نہ ہوگا؛ البتہ اگر تر ناپاک تیل ہاتھ میں ہو اور وہ کپڑے پر لگ جائے تو کپڑے ناپاک ہوجائیں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606266,deoband,عبادات,طہارت
27-Sep-2021,https://darulifta-deoband.com/home/ur/taharah-purity/606193,نماز کے بعد پیشاب کی تری محسوس ہونا؟,مفتیان کرام میرا مسئلہ یہ ہے کہ مجھے مذی آتی ہے اور کبھی بھی آجاتی ہے . اور استنجاء کرنے کے بعد مجھے قطرات آتے ہیں جبکہ میں استنجاء کرنے کے بعد چلتا ہوں تاکہ جو جمع قطرات ہیں وہ نکل جائیں. لیکن جب نماز پڑھ کر پھر دیکھتا ہوں تو اس میں تری ہوتی ہے . اور بار بار پاکی کے لئے جانے میں مشکلات پیش آتی ہیں کیونکہ میں کام پر بھی جانا ہوتا ہوں، تو ایسی حالت میں کیا کروں؟,"<p>بسم الله الرحمن الرحيم</p><p> </p><p>Fatwa:106-80/sd=2/1443</p><p>&nbsp;آپ اچھی طرح استبراء کیا کریں ، یعنی اطمینان حاصل کرلیا کریں کہ پیشاب کے قطرات نکل چکے ہیں، خواہ اس میں کچھ دیر ہی لگ جائے، اس میں بہت احتیاط چاہیے، اگر استبراء کے بعد بھی قطرات کی شکایت رہتی ہے، تو استنجے کے بعد عضو پر کوئی کپڑا یا ٹشوپیپر وغیرہ لگالیا کریں اور جب قطرات آنے بند ہوجائیں اورپوری طرح یقین ہوجائے تو طہارت حاصل کرکے وضوء کرلیا کریں، اس کے لیے بہتر یہ ہوگا کہ آپ نماز سے عین قبل پیشاب نہ کیا کریں؛ بلکہ اتنی دیر پہلے استنجے سے فارغ ہوجایا کریں کہ اچھی طرح طہارت حاصل کرنے کا موقع مل جائے اور کسی ماہر طبیب سے علاج بھی کرائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606193,deoband,عبادات,طہارت
03-Sep-2021,https://darulifta-deoband.com/home/ur/taharah-purity/606079,بدن میں کسی مقام پر نجاست لگ جائے تو کیا پورا آدمی ناپاک ہوجاتا ہے؟,کیا گو یعنی نجاست پیر پر لگ جانے سے آدمی ناپاک ہو جاتا ہے؟,"<p>بسم الله الرحمن الرحيم</p><p> </p><p>Fatwa : 54-24/H=01/1443</p><p>&nbsp;پورا آدمی ناپاک نہیں ہوتا؛ بلکہ پیر یا جسم کے جس حصہ پر گُو (پاخانہ) یا کوئی بھی نجاست لگ جائے تو جسم کا وہی حصہ ناپاک ہوتا ہے جس پر نجاست لگ گئی اس کو دھوکر پاک کرلیا جائے تو بس کافی ہے پورا جسم دھونا واجب نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606079,deoband,عبادات,طہارت
03-Sep-2021,https://darulifta-deoband.com/home/ur/taharah-purity/605867,بواسیری مسوں کی تری کپڑوں کو لگ جائے تو کا کیا حکم ہے؟,"محترم مفتی صاحب۱میں خونی و بادی بواسیر کا مریض ہوں ۔ جب مرض کی شدت نہیں بھی ہو تو بواسیر کے مسے کسی قدر باہر نکلے رہتے ہیں۔ استنجاسے فراغت کے بعد بھی کافی دیر تک باہر رہتے ہیں۔ ان مسوں سے رطوبت تو نکلتی محسوس نہیں ہوتی کیونکہ اگر بہتی ہوتی تو انڈر ویر پر بہت زیادہ تری ہوجاتی ۔ مسئلہ یہ ہے کہ مسے باہر ہونے کی وجہ سے جو تری کپڑوں کو لگ جاتی ہے ان میں نماز ادا کی جاسکتی ہے یا وہ ناپاک ہونگے۔ اور وضو کے بعد بھی یہ تری جاری رہے تو وضو باقی رہے گا یا نہیں۔ براہ کرم مطلع فرمائیں۔ بڑی الجھن میں ہوں۔ نوکری کی وجہ سے دن بھر گھر سے باہر ہوتا ہوں تو ظہر ، عصر اور مغر ب کی نماز خطرے میں پڑجاتی ہے۔ اور مرض کی وجہ سے اکثر کمزوری رہتی ہے کپڑے تبدیل کرنا اور بار بار استنحجا کرنا نہایت تکلیف دہ لگتا ہے۔ جس کی وجہ سے عبادات پر بہت اثر پڑرہا ہے۔
اللہ رب العزت آپ کو اعلیٰ مقامات سے نوازے۔ مجھے اس الجھن سے نجات کا راستہ بتائیں تو ممنون و مشکور ہوں گا۔","<p>بسم الله الرحمن الرحيم</p><p> </p><p>Fatwa : 1300-181T/B=01/1443</p><p>&nbsp;آپ کو جب بواسیر کے مسوں سے ہر وقت رطوبت نہیں نکلتی ہے تو آپ معذور کے حکم میں نہیں ہیں، جب نماز پڑھنے کا ارادہ کریں تو اپنے اَنڈرویئر کو دیکھ لیا کریں، اگر چاندی کے روپئے کے برابر یا اس سے کم لگی ہوئی ہے تو اس کے ساتھ نماز پڑھ سکتے ہیں اور اگر اس سے زیادہ مقدار میں تری لگی ہوئی ہے تو اس اَنڈرویئر کو بدلنا ضروری ہے ۔ آپ کسی ماہر طبیب سے یونانی علاج کرائیں، ان شاء اللہ یہ ساری پریشانیاں دور ہوجائیں گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605867,deoband,عبادات,طہارت
02-Sep-2021,https://darulifta-deoband.com/home/ur/taharah-purity/605601,نجاست کا پھیلاؤ اگر ایک درہم سے کم ہے تو کیا نماز پڑھی جاسکتی ہے؟,"مجھے وہائٹٹ ڈسچارج(چربی کی طرح) ہوتا ہے ، میرا سوال یہ ہے کہ 1۔ مجھے اس کا پتا بھی نہیں چلتا کہ یہ کس وقت ہوتا ہے کبھی مجھے محسوس بھی ہوتا ہے تو پھر میں چیک کرتی ہوں تو کبھی ہوتا ہے کبھی نہیں ہوتا کبھی تو پتا ہی نہیں چلتا تو ایسے میں نماز کیسے پڑھوں جبکہ مجھے کبھی کبھی نماز میں بھی ایسا لگنے لگتا ہے ؟
(۲) اگر مجھے یہ ڈسچارج ہوا اور اگر ایک درہم کے مقدار کے مطابق نہیں پھیلا تو کیا میں ہر نماز کے وقت نیا وضو کر کے نماز پڑھ سکتی ہوں؟
(۳) اور حیض کے دنوں میں تو 5-6 دن خون آتا ہے لیکن اس کے بعد 1-2۔ دن مجھے یہ ڈسچارج لال رنگ کا ہوتا ہے پھر وہ 1-2 دن میں سفید ہو جاتا ہے دھیرے دھیرے تو کرنا تھا کہ حیض کی مدت کب تک مانی جائے گی۔ برائے مہربانی جلد از جلد مجھے اس کا جواب بتا دیں۔","<p>بسم الله الرحمن الرحيم</p><p> </p><p>Fatwa:985-219T/sd=1/1443</p><p>&nbsp;(۱) شک وشبہہ کا کوئی اعتبار نہیں ہے، جب اطمینان ہوجائے تو وضو کرکے نماز پڑھ لیا کریں، اس بارے میں زیادہ نہ سوچا کریں۔</p><p>(۲) اگر آپ معذور شرعی نہیں ہیں تو ہرنماز کے لیے نیا وضو کرنا کافی نہیں ہوگا، بلکہ جس نماز سے پہلے وضو نہ ہو تو وضوء کرنا ہوگا اور ایک درہم سے کم ناپاکی کے ساتھ اگرچہ نماز ہوجاتی ہے؛ لیکن ناپاکی کو بہرحال دھونا ضروری ہے۔</p><p>(۳) آپ کی ماہواری کی عادت متعین ہے یا نہیں، پہلے اس کی وضاحت کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605601,deoband,عبادات,طہارت
30-Jul-2021,https://darulifta-deoband.com/home/ur/taharah-purity/605549,كیا مذی كو دھونا ضرروی ہے جب كہ حدیث میں چلو بھر پانی ڈالنا بھی مذكور ہے؟,مذی کے بارے میں کیا حکم ہے اگر کپڑوں پر لگ جائے تو کیا اس جگہ کو دھونا پڑے گا۔احادیث کے مطابق تو یہی معلوم ہوتا ہے کہ کپڑوں پر چلو بھر پانی ڈالنے سے کپڑے پاک ہو جاتے ہیں اور استنجا کر کے نماز کا وضو کر کے نماز پڑھ سکتے ہیں ۔اس بارے میں وضاحت فرما دیں ترمذی حدیث نمبر 115 سہل بن حنیف رضی اللہ عنہ کہتے ہیں کہ مجھے مذی کی وجہ سے پریشانی اور تکلیف سے دوچار ہونا پڑتا تھا، میں اس کی وجہ سے کثرت سے غسل کیا کرتا تھا، میں نے اس کا ذکر رسول اللہ صلی اللہ علیہ وسلم سے کیا اور اس سلسلے میں پوچھا تو آپ نے فرمایا: اس کے لیے تمہیں وضو کافی ہے ، میں نے عرض کیا: اللہ کے رسول! اگر وہ کپڑے میں لگ جائے تو کیا کروں؟ آپ نے فرمایا: تو ایک چلو پانی لے اور اسے کپڑے پر جہاں جہاں دیکھے کہ وہ لگی ہے چھڑک لے یہ تمہارے لیے کافی ہو گا۔ امام ترمذی کہتے ہیں: ۱- یہ حدیث حسن صحیح ہے ، ۲- ہم مذی کے سلسلہ میں اس طرح کی روایت محمد بن اسحاق کے طریق سے ہی جانتے ہیں، ۳- کپڑے میں مذی لگ جانے کے سلسلہ میں اہل علم میں اختلاف ہے ، بعض کا قول ہے کہ دھونا ضروری ہے ، یہی شافعی اور اسحاق بن راہویہ کا قول ہے ، اور بعض اس بات کے قائل ہیں کہ پانی چھڑک لینا کافی ہو گا۔ امام احمد کہتے ہیں: مجھے امید ہے کہ پانی چھڑک لینا کافی ہو گا ۔,"<p>بسم الله الرحمن الرحيم</p><p> </p><p>Fatwa:1126-183T/L=12/1442</p><p>&nbsp;مذی ناپاک ہے،اگر کپڑوں پر لگ جائے تو اس جگہ دھونا ضروری ہے ائمہٴ ثلاثہ اور جمہور کا مسلک یہی ہے، جمہور روایت باب میں ”فتنضح“ کے لفظ کو مطلق غسل پر یا غسل خفیف پر محمول کرتے ہیں، ان کا استدلال صحیح بخاری میں مذکور الفاظ ”واغسل ذکرک“ یعنی اپنی شرم گاہ کو دھولو سے ہے کہ وہاں ذکر کو دھونے کا حکم مذی کے لگنے کی وجہ سے ہے تو مذی کا حکم عام ہوا چاہے بدن پر لگے یا کپڑے پر ہرجگہ دھونے کا حکم ہوگا، نیز ”تضح“ ”غسل“ کے معنی ہیں دوسری جگہ بھی آیا ہے جیسا کہ حیض کے خون لگنے کے سلسلے میں مسلم شریف کے ا لفاظ یہ ہیں ”ثم تنضحیہ ثم تصلی فیہ“ اسی طرح ”رش“ ”غسل“ کے معنی میں آیا ہے جیسا کہ ترمذی شریف کی روایت میں ہے: ”ثم رشیہ وصلی فیہ“ ولمزید من التفصیل راجع: معارف السنن: ۱/۲۶۸، ۳۸۰)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605549,deoband,عبادات,طہارت
04-Aug-2021,https://darulifta-deoband.com/home/ur/taharah-purity/605535,نیند میں شہوت محسوس ہو مگر منی کا اثر كپڑوں پر دكھائی نہ دے تو كیا حكم ہے؟,مجھے اکثر سو کے اٹھنے کے بعد احتلام محسوس ہوتا ہے جبکہ منی دکھائی نہیں دیتی! کیا اس صورت میں غسل فرض ہو گا؟,"<p>بسم الله الرحمن الرحيم</p><p> </p><p>Fatwa : 982-631/SN=12/1442</p><p>&nbsp;اگر آپ کو نیند سے اٹھنے کے بعد ایسا محسوس ہو کہ احتلام ہوا ہے؛ لیکن کپڑے وغیرہ پر کوئی تری نہ دیکھیں تو شرعاً آپ پر غسل فرض نہیں ہے، آپ پریشان نہ ہوں۔ وإن احتلم ولم یخرج منہ شیء أي تذکر الاحتلام ولم یر بَلَلاً لا غسل علیہ إجماعاً․ (کبیری، ص: 43، مطبوعہ: اشرفیہ، دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605535,deoband,عبادات,طہارت
30-Jul-2021,https://darulifta-deoband.com/home/ur/taharah-purity/605507,مرد عورت كی شرم گاہ سے اپنی شرمگاہ ٹچ كرے اور عورت كو انزال ہوجائے تو كیا غسل دونوں پر واجب ہوگا یا صرف عورت پر؟,اگر مردو عورت کی شرمگاہ بغیر کسی حائل کے آپس میں ملیں اورمرد اپنی شرمگاہ عورت کی شرمگاہ میں داخل نہ کرے ، صرف اُوپر ٹچ کر کے دونوں استمتاع کریں اور عورت کی منی خارج ہوجائے تو کیا دونوں پر غسل واجب ہو جائے گا؟,"<p>بسم الله الرحمن الرحيم</p><p> </p><p>Fatwa:1117-876/L=12/1442</p><p>&nbsp;مذکورہ بالا صورت میں اگر دخول نہیں ہوا ہے تو صرف جس کی منی خارج ہوئی ہے یعنی عورت اسی پر غسل کرنا لازم ہوگا ۔</p><p>منہا الجنابة وہی تثبت بسببین أحدہما خروج المنی علی وجہ الدفق والشہوة من غیر إیلاج باللمس أو النظر أو الاحتلام أو الاستمناء.[الفتاوی الہندیة 1/ 14)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605507,deoband,عبادات,طہارت
14-Jul-2021,https://darulifta-deoband.com/home/ur/taharah-purity/605495,اچھی طرح تسلی كرنے كے باوجود پیشاب كے قطرے آئیں تو كیا حكم ہے؟,وضو کے بعد اگر اچھی طرح تسلی کرنے کے باوجود پیشاب کے قطرے آتے ہوں تو وضو کے بارے میں کیا حکم ہے ؟,"<p>بسم الله الرحمن الرحيم</p><p> </p><p>Fatwa:856-656/N=12/1442</p><p>&nbsp;جس شخص کو پیشاب کے بعد کافی دیر تک قطرے آتے ہوں یا پیشاب کے بعد کچھ وقفہ سے قطرے آجاتے ہوں اور ایک آدھ گھنٹہ کے بعد قطرے بالکل نہ آتے ہوں، اُسے چاہیے کہ پیشاب کے بعد انڈرویئر پہن کر اس میں پیشاب کی جگہ موٹا سوتی کپڑا رکھ لیا کرے اور ایک آدھ گھنٹہ کے بعد جب قطروں کا سلسلہ بند ہوجائے تو انڈرویئر ہٹاکر پاکی حاصل کرلے، پھر وضو کرکے نماز پڑھے، اور ایسے شخص کو نماز سے ایک آدھ گھنٹہ پہلے پیشاب سے فارغ ہونے کا اہتمام کرنا چاہیے؛ تاکہ مسجد کی نماز باجماعت میں شرکت سے محرومی نہ ہو۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605495,deoband,عبادات,طہارت
30-Jul-2021,https://darulifta-deoband.com/home/ur/taharah-purity/605488,وضو كرنے كے بعد كوئی عبادت كیے بغیر دوبارہ وضو كرنا؟,میں نے وضو کیا اس کے بعد کوئی عبادت نہیں کیا پھر دوبارہ وضو کرلیا اس کا کیا حکم ہے ؟,"<p>بسم الله الرحمن الرحيم</p><p> </p><p>Fatwa : 955-789/M=12/1442</p><p>&nbsp;اگر پہلے اور دوسرے وضو کے درمیان آپ نے کوئی عبادت نہیں کی، نہ کوئی نماز پڑھی، نہ تلاوت کی، نہ تبدل مجلس ہوا، نہ کسی عمل کے ذریعہ فصل پایا گیا تو ایسی صورت میں دوسرا وضو کرنا خلاف اولیٰ ہوا، ہکذا فی کتب الفتاوی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605488,deoband,عبادات,طہارت
16-Aug-2021,https://darulifta-deoband.com/home/ur/taharah-purity/605318,درد كی جگہ كاپسیكوم (پلاسٹر) لگا ہو تو وضو كس طرح كیا جائے گا؟,"براہ کرم مسئلہ مرقومہ کو جواب دیجئے وہ چیز پلاسٹر کے مانند (فارسی میں زفت اور کاپسیکوم کہتے ہیں)البتہ موضع درد میں لگایاجاتاہے اور چوبیس گھنٹے یا اس سے زیادہ رہنا ضروری۔ وضو اور غسل کی وقت کیا کرے ؟ آیا دھونا ضروری ہے یا مسح علی الجبیرہ کے حکم میں داخل ہے؟
بینوا توجروا","<p>بسم الله الرحمن الرحيم</p><p> </p><p>Fatwa:910-703/sd=1/1443</p><p>&nbsp;اگر مذکورہ چیز کو ہٹاکر اُس عضو کو دھونا مضر ہو تو اس کے اوپر مسح کیا جاسکتا ہے ، جیساکہ مسح علی الجبیرہ میں کیا جاتا ہے ۔</p><p>قال الحصکفی:ویمسح نحو(مفتصد وجریح علی کل عصابة مع فرجتہا فی الأصح).قال ابن عابدین:(قولہ: علی کل عصابة) أی علی کل فرد من أفرادہاسواء کانت عصابة تحتہا جراحة وہی بقدرہا أوزائدة علیہاکعصابة المفتصد، أولم یکن تحتہاجراحة أصلاً، بل کسر أوکی، وہذا معنی قول الکنز: کان تحتہاجراحة أولا، لکن إذا کانت زائدة علی قدرالجراحة فإن ضرّہ الحل والغسل مسح الکل تبعاً، وإلافلا. ( الدر المختار مع رد المحتار) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605318,deoband,عبادات,طہارت
07-Jul-2021,https://darulifta-deoband.com/home/ur/taharah-purity/605279,واشنگ مشین میں ناپاک كپڑا دھونے كا طریقہ,جناب ایک مسئلہ درپیش ہے جس میں آپ کی رہنمائی درکار ہے میرے گھر میں واشنگ مشین میں ناپاک کپڑے پاک کپڑوں کے ساتھ ہی دُھل جاتے تھے علماء سے سنا ہے کہ اس سے سارے کپڑے ہی ناپاک ہو جاتے ہیں ۔اس کے بعد وہ کپڑے ڈرائر میں ڈالے جس ڈرائر میں بھی و ناپاک پانی لگ گیا اس کے علاوہ اپنے گھر کے جائے نماز کو بھی و پانی لگ گیا۔ نیز یہ کہ اس وقت بہت سے کپڑے اور گھر کے جائے نماز ناپاک ہوگئے برائے مہربانی تفصیلاً رہنمائی فرمائے کے اس مسلے میں کے اس مسلے میں کیا کیا جائے اور مستقبل میں اس مسلے سے بچنے کا حل بھی بتا دے ۔شکریہ,"<p>بسم الله الرحمن الرحيم</p><p> </p><p>Fatwa : 1298-934/H=11/1442</p><p>&nbsp;ڈرائر میں عامةً کافی مقدار میں پانی چلا کر کپڑوں کے نکالنے کا معمول ہے ایسی صورت میں سب کپڑے اور ڈرائر وغیرہ سب کو پاک قرار دیا جائے گا محض شک کی وجہ سے ناپاکی کا حکم نہ ہوگا؛ البتہ آئندہ کے لئے بہتر یہ ہے کہ ناپاک کپڑوں میں جہاں جہاں نجاست لگی ہو وہاں وہاں سے اتنے حصہ کو دھوکر پہلے پاک کرلیا کریں اور پھر سب کپڑوں کو مخلوط کرکے واشنگ مشین میں ڈالا کریں تاکہ کسی قسم کے شک میں ابتلاء نہ ہو۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605279,deoband,عبادات,طہارت
22-Jun-2021,https://darulifta-deoband.com/home/ur/taharah-purity/605072,جیسے ہی نماز کیلئے وضو کرتا ہوں تو پیشاب کا قطرہ آتا ہے,مجھے پورے دن میں پیشاب کا قطرہ نہیں آتا جیسے ہی نماز کے لیے لیے واش روم جاتا ہوں ہو تو پیشاب کا قطرہ آتا ہے ۔اور میں اس کے لئے بار بار شلوار دوتا ہو لیکن میرے پیشاب کا قطرہ بہت کم ہوتا ہے ایک درہم سے بہت کم ہوتا ہے اور مجھے ایک مفتی صاحب نے کہا تھا کہ آپ اس کو بار بار مت دوائی بس یہ وہ ہے میں خود ختم ہو جائے گا اور آپ مجھے بتائیں میں کیا کروں کیا میں اس کو بار بار دوں گا یا صرف استنجا کروں اور شلوار نہ دو ں۔,"<p>بسم الله الرحمن الرحيم</p><p> </p><p>Fatwa:822-577/sd=11/1442</p><p>&nbsp;یہ بات ہماری سمجھ میں نہیں آئی کہ جب پورے دن پیشاب کا قطرہ نہیں آتا ہے تو نماز سے پہلے واش روم جانے میں قطرہ کیسے آتا ہے؟ آپ واش روم صرف وضوء کے لیے جاتے ہیں یا نماز سے پہلے استنجاء کے لیے جاتے ہیں ؟ اگر استنجے کے لیے جاتے ہیں اور بعد میں آپ کو قطرہ محسوس ہوتا ہے توکیا کبھی آپ نے قطرات کو دیکھا بھی ہے؟ قطرات کے سلسلے میں بسا اوقات شک اور وسوسہ بھی ہوجاتا ہے، جس سے چوکنا رہنے کی ضرورت ہے، اگر واقعی قطرہ آتا ہے تو پیشاب کے بعد اچھی طرح اطمینان حاصل کرلیا کریں اور ڈھیلے یا ٹشوپیپر کا استعمال کریں، جب قطرات سے اطمینان ہوجائے تب پانی سے استنجا کریں ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605072,deoband,عبادات,طہارت
01-Sep-2021,https://darulifta-deoband.com/home/ur/taharah-purity/604972,نماز پڑھ چکنے کے بعد کپڑے پر منی یا مذی کے دھبے دکھائی دیں تو نماز کا کیا حکم ہے؟,سوال : کل میں نماز فجر کے بعد سو گیا۔ جوں ہی میں اٹھا تو کپڑے تبدیل کئے ، وضو کیا اور تلاوت کلام پاک میں مشعول رہا پھر نماز ظہر کا وقت تھا ، میں نے نماز ادا کی، جب میں واپس آیا تو جو کپڑے میں تبدیل کر چکا تھا اس پہ مجھے کچھ داغ نظر آئے ، میں نے اس کو بغور دیکھا ، پہلے مجھے لگا کہ یہ مذی ہے پھر لگا کہ منی ہے ۔ لیکن نہ تو میں نے کوئی گندے خواب دیکھے نہ مجھے کوئی لذت وغیرہ محسوس ہوئے جو منی نکلتے وقت ہوتی ہے ۔ اور نہ میرے جسم پر کوئی آثار موجود تھے منی کے ۔اور مجھے بالکل پتہ نہیں تھا کہ کپڑوں پہ اس طرح کے داغ تھے ۔ بہر حال میں نے غسل کی۔ اب میرے ذہن میں کئی طرح کے سوالات اٹھنے لگے 1۔ کیا منی اور مذی کے علاوہ یہ کوئی چیز ہے 2۔ کیا مجھ پہ غسل واجب ہوا تھا 3۔جو تلاوت اور نماز میں پڑھ چکا ہوں اس کا کیا ہوگا 4۔اگر کسی امام کے ساتھ اس طرح ہوجائیں وہ اس نماز کا کیا کرے گا۔,"<p>بسم الله الرحمن الرحيم</p><p> </p><p>Fatwa:814-227T/SD=1/1443</p><p>&nbsp;صورت مسئولہ میں اگر آپ کو کپڑے پر لگے ہوئے دھبے کے سلسلے میں منی اور مذی کے تعلق سے شک تھا ، تو ایسی صورت میں غسل واجب ہوگا جیسا کہ کتب فقہ میں صراحت ہے اور غسل سے پہلے جو نمازیں پڑھی ہوں، ان کا اعادہ ضروری ہے اوراگر کسی امام کے ساتھ یہ واقعہ پیش آیا ہو تو غسل سے پہلے اس نے جو نمازیں پڑھائی ہوں ان کے بارے میں مقتدیوں کو اطلاع کردے کہ وہ اپنی نمازیں دُہرالیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604972,deoband,عبادات,طہارت
30-May-2021,https://darulifta-deoband.com/home/ur/taharah-purity/604939,دوران تلاوت بار بار ریح خارج ہونا؟,پیچھے کے رستے سے ہوا تھوڑی تھوڑی کر کے زیادہ بار آتی ہے اور تراویح پڑھاتے وقت اور تلاوت کرتے وقت بار بار وضو کرنا پڑتا ہے ، اس کا کوئی آسان حل بتائیں۔,"<p>بسم الله الرحمن الرحيم</p><p> </p><p>Fatwa : 1095-224T/H=10/1442</p><p>&nbsp;بار بار وضوء کرنے میں جو مشقت ہوتی ہے اس پر اجرو ثواب بھی ملتا ہے اس لئے اس سے پریشان ہونے کی ضرورت نہیں تاہم مرض سے نجات اور علاج معالجہ کے لئے کسی اچھے طبیب یا ماہر ڈاکٹر سے رجوع کرلیں تو اس میں بھی مضائقہ نہیں، تراویح پڑھنے پڑھانے کے لئے تو باوضوء ہونا شرط ہے اگر قرآن شریف حفظ پڑھ لیں یا بغیر چھوئے قلم وغیرہ سے اوراق پلٹ لیں تو اس کے لئے وضوء واجب نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604939,deoband,عبادات,طہارت
