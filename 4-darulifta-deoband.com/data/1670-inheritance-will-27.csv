issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/inheritance-will/161985,چھوٹے بھائی کا جتنا حصہ تھا ان کے انتقال کے بعد وہ حصہ ترکہ بن گیا,کیا فرماتے ہیں علماء کرام و مفتیان عظام دریں مسئلہ پر دو بھائیوں نے ایک زمین خریدکی دو سال بعد ایک پارٹی سے زمین پر تنازع ہو گیا جس کا مقدمہ سول کورٹ ٹنڈوالہیار میں 1980سے شروع ہو گیا۔بعد اذاں 1982میں چھوٹے بھائی کا انتقال ہو گیا۔ وارثت میں 1بیٹا ،2 بیٹی ،بیواہ سوگواران۔ بیٹے کو مر گی کے دوروں کی وجہ سے کیس کی پیروی بڑے بھائی کا بیٹا کر نے لگا۔ اس مقدمہ کی پیروی 1980 سے بڑا بھائی کر رہا تھا۔ ایک اٹارنی پاور کے ساتھ۔ 1986 سے بڑے بھائی کا بیٹا مقدمہ کی پیروی کر نے لگا اٹارنی پاور کے ساتھ 1988میں یہ مقدمہ ٹنڈوالہیار سے حیدرآباد سول کو رٹ منتقل ہو گیا۔ 11-12-2003کو سول کورٹ سے مقدمہ ہار گئے ۔ اس وقت تک زمین کی آمدنی سے مقدمہ کے اخراجات چلتے رہے ۔13-01-2004کو مقدمہ سیشن کورٹ حیدرآباد میں اپیل داخل کر دی گئی۔سیشن کورٹ میں اخراجات زمین کی آمدنی سے بڑھ گئے ۔ آمدنی بھی چھوٹے بھائی کے بیٹے کے تصرف میں رہی اور اخراجات مین حصہ دینے سے بھی انکار کر دیا گیا۔ اس دوران 11-03-2004کو بڑے بھائی کا بھی انتقال ہو گیا۔اور اخراجات کا کل بار بڑے بھائی کے دو بیٹوں کے ذمہ ہو گیا۔ بڑے بھائی نے سوگواران میں 2 بیٹے اور 1بیٹی وارث ۔ 10-07-2006کو فریق مخالف سے 40-60پر صلح کر لی گئی ۔13-01-2004سے 10-07-2006تک کل اخراجات بڑے بھائی کے دونوں بیٹوں نے برادشت کئے چھوٹے بھائی کی اولاد اور بڑے بھائی کی بیٹی کی طرف سے کو ئی اخلاقی ، مالی مدد نہ ملی ۔ نیز اخراجات اور مقدمہ کی پیروی مشقت اور مشغولیت کی وجہ سء بڑے بھائی کا بڑا بیٹا اپنا کو ئی کاروبار بھی نہ کر سکا ۔مگر باقی حصہ داران اپنا کاروبار کر تے رہے ۔11-12-2003کو مقدمہ ہارنے جا نے کے بعد  چھوٹے بھائی کی اولاد نے اخراجات سے اور پیروری سے انکار کے بعد کیا ان کا حصہ ہو گا؟ سوال : اگر ہو گا تو محنت کر نے والے کی اجرت کیا ہو گی؟ سوال : بڑے بھائی کے چھوٹے بیٹے نے 11-12-2003سے جو اخراجات کئے وہ تو واپس لے لئے مگر اجرت دینے سے انکار کیا کیا یہ درست ہے ؟ اگر اُجرت ہو تو حصہ کیا ہو گا ۔  بہن کا مقدمہ والی زمین سے حصہ مانگنا درست ہے ؟ اگر ہے تو محنت کر نے والے کی اجرت کیاہو گی۔ رہنمائی فرما ئیں کہ سائل کے لئے آسانی ہو ۔اللہ جزائے خیر عطا فرمائے ۔آمین,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1101-90T/M=11/1439</span></p><p dir=""RTL"">
	مذکورہ زمین میں چھوٹے بھائی کا جتنا حصہ تھا ان کے انتقال کے بعد وہ حصہ ترکہ بن گیا اس ترکہ میں مرحوم بھائی کی بیوہ اور اولاد کا حصہ ہے، مقدمہ میں محنت کرنے والوں کی اجرت طے تھی تو وہ طے شدہ اجرت کے مستحق ہوں گے ورنہ اجرت مثل ان کو ملے گی، مرحوم بھائی کا بیٹا موجود ہے تو بہن کو حصہ نہیں ملے گا اور اگر بہن سے مراد بیٹے کی بہن ہے یعنی مرنے والے کی بیٹی ہے تو وہ وارث ہوگی، بہتر ہوگا کہ تمام صورت حال مقامی مفتی صاحب سے بتلاکر حکم معلوم کرلیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161985,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/161881,کسی کو اپنا حصہ پندرہ سال پہلے والی قیمت پر فروخت کرنے پر مجبور کرنا؟,میرے والد صاحب نے 15 سال پہلے اپنی بہنوں سے وراثت کے ایک مکان کے حصے ان کی رضامندی سے خرید کر اس کی قیمت ادا کر دی تھی ، لیکن چچا سے حصہ نہیں خریدا اور نا ہی چچا سے اِس بارے میں کوئی بات نہیں ہوئی،آج میرے چچا کا ہم سے یہ کہنا ہے کہ یہ مکان میں اپنے پاس رکھنا چاہتا ہوں اور میرے والد صاحب نے جس قیمت پر 15 سال پہلے بہنوں سے حصے خریدے تھے وہ تمام حصے آج اسی قیمت پر مجھے فروخت کر دو۔ میرا سوال یہ ہے کہ کیا چچا کا اِس بات پر ہمیں مجبور کرنا درست ہے کہ ہم 15 سال پہلے والی قیمت پر انہیں حصے فروخت کر دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1082-1005/M=9/1439</span></p><p dir=""RTL"">
	صورت مسئولہ میں چچا کا آپ کو ۱۵/ سال پہلے والی قیمت پر حصے فروخت کرنے پر مجبور کرنا درست نہیں، بیع وشراء کا معاملہ تراضی طرفین سے ہونا چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161881,deoband,معاملات,وراثت ووصیت
26-Aug-2020,https://darulifta-deoband.com/home/ur/inheritance-will/161780,شوہر ایك بیٹا اور دو بیٹیوں كے درمیان تقسیم,ماں کے انتقال کے بعد ماں کے ماں باپ سے جوماں کا حصہ ملا اس کو کس طرح تقسیم کریں۔ دو بیٹیاں ایک بیٹا اور شوہر حیات ہیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1131-975/H=9/1439</span></p><p dir=""RTL"">
	بعد ادائے حقوق متقدمہ علی المیراث وصحت تفصیل ورثہ مرحومہ کا کل مالِ متروکہ (مرحومہ کو اس کی حیات میں مرحومین ماں باپ سے ترکہ میں ملا ہوا اور اس کے علاوہ بھی دیگر تمام اشیاءِ مملوکہٴ مرحومہ ) سولہ حصوں پر تقسیم کرکے چار حصے مرحومہ کے شوہر کو اور چھ حصے مرحومہ کے بیٹے کو اور تین تین حصے مرحومہ کی دونوں بیٹیوں کو ملیں گے۔</p><p dir=""RTL"">
	شوہر = ۴</p><p dir=""RTL"">
	بیٹا = ۶</p><p dir=""RTL"">
	بیٹی = ۳</p><p dir=""RTL"">
	بیٹی = ۳</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161780,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/161688,وراثت کے اعتبار سے تقسیم مرنے کے بعد ہوتی ہے,حضرت، میرے والد نے دو شادی کی ہے۔ اور میرے والد اور دونوں بیوی حیات ہیں۔ پہلی بیوی سے ہم تین بھائی اور ایک بہن ہے۔ اور دوسری بیوی سے تین بیٹیاں ہیں۔ والد صاحب نے اپنے لئے ایک پراپرٹی بچاکر رکھی ہے، اور کہہ رہے ہیں کہ باقی جو پراپرٹی ہے اس میں تم لوگ شریعت کے حساب سے باٹ لو، مجھے اس میں کوئی حصہ نہیں چاہئے۔ مجھے میرے لئے وہ پراپرٹی کافی ہے اور میرے مرنے کے بعد اس کو بھی شریعت کے حساب سے باٹ لینا۔براہ کرم، اب کیسے حصہ لگائیں؟ یہ بتادیں۔ پہلی بیوی سے تین لڑکے ہیں اور ایک لڑکی ہے۔ دوسری بیوی سے تین لڑکیاں ہیں۔ اور دونوں بیویاں حیات ہیں۔ اور والد صاحب نے اپنے لئے ایک پراپرٹی رکھ لی ہے۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 987-896/D=9/1439</span></p><p dir=""RTL"">
	وراثت کے اعتبار سے تقسیم تو مرنے کے بعد ہوتی ہے زندگی میں آدمی خود اپنی جائداد کا مالک و مختار ہوتا ہے پھر بھی اگر اولاد اور بیوی کو دینا ہی چاہے تو اسے ہبہ کہیں گے ہبہ میں مستحب ہے کہ سب لڑکے لڑکی کو برابر برابر دیا جائے اور بیوی کو حسب ضرورت دے دیا جائے۔</p><p dir=""RTL"">
	لہٰذا آپ کے والد خود ہی کچھ حصہ متعین کرکے دونوں بیویوں کو بانٹ کر دیدیں پھر جو بچے اس کے سات حصے کرکے ساتوں لڑکے لڑکیوں کو ایک ایک حصہ دیدیں اور اگر کسی مصلحت کے پیش نظر کسی لڑکے لڑکی کو زیادہ دینا چاہیں تو انہیں اس کا بھی اختیار ہے۔ لیکن ہبہ صحیح ہونے کے لئے ضروری ہے ہر ایک کا حصہ بانٹ کر الگ الگ کردیا جائے او رہر ایک کو اپنے اپنے حصے پر مکمل قبضہ و دخل دیدیا جائے۔</p><p dir=""RTL"">
	(۲) جو پراپرٹی والد نے اپنے لئے رکھ لی ہے اسے وہ اپنے تصرف حسب مرضی لاسکتے ہیں البتہ ان کے انتقال کے بعد ان کے موجود ورثاء میں حصص شرعیہ کے مطابق تقسیم ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161688,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/161665,زبانی دست برداری سے كیا وراثت كا حق ساقط ہوجاتا ہے؟,میرے نانا کی پانچ اولادیں ہیں ایک بیٹا اور چار بیٹیاں ۔ ان میں سے ایک بیٹی (میری والدہ) کا انتقال ہوچکا ہے اور میں ان کی اکلوتی اولاد ہوں ۔ ہمارے نانا نے ایک مکان چھوڑا تھا جو ان کے انتقال کے بعد نانی کے نام ہوگیا ۔ کافی عرصے بعد نانا کے بیٹے یعنی میرے ماموں نے اپنے خرچ پر مکان توڑ کر نئے سرے سے تعمیر کرا دیا اس دوران نانی کی منشا کے مطابق چاروں بہنوں بشمول میری والدہ کے (جو اس وقت حیات تھیں ) نے مکان کے کاغذات پر ماموں کے حق میں وراثت سے دستبردار ہونے کیلیے دستخط کردیے ۔ اب اس مکان کے بکنے کا سودا ہوگیا ہے ۔ اور بہنوں کو اس میں سے کچھ بھی نہیں مل رہا سب لوگ خاندانی رنجش سے بچنے کیلیے مصلحت کے تحت خاموش ہیں ۔ میرا سوال یہ ہے کہ کیا مذکورہ صورت میں اب بھی بہنوں(بشمول میری والدہ) کا حصہ بنتا ہے ؟ اگر ہاں تو کیا وراثت کے حق سے زبانی یا پھر لکھ کر دینے سے حق ساقط ہو جاتا ہے جبکہ دل میں ایسا ارادہ نہ ہو۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1003-837/B=10-39</span></p><p dir=""RTL"">
	بہنوں کے اپنے حصے سے دستبردار ہوجانے سے اور ترکتُ حقی کہنے سے یعنی میں نے فلاں کے حق میں اپنا حصہ ترک کردیا، اس سے بہنوں کا حق ختم نہیں ہوتا ہے، ہندوستان میں ہندوانہ رواج بہت کثرت سے رائج ہے لوگ اپنی لڑکیوں اور بہنوں کو وراثت کا حصہ دینا نہیں چاہتے، یہ شرعاً صحیح طریقہ نہیں ہے۔ لڑکیاں اور بہنیں اگر وارث ہورہی ہیں تو ان کا حصہ بھی ضرور دینا چاہیے، اپنی بہن کی حق تلفی کرنا بہت گناہ کی بات ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161665,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/161488,غائب مفقود الخبر بیٹے کا حصہ,(۱) میرے والد کا انتقال ۷۰/ کی دہائی میں ہوا تھا، اور وہ ایک مکان چھوڑ گئے تھے۔ اب ہم بھائی بہن اس کو بیچ کر اپنا اپنا حصہ لینا چاہ رہے ہیں۔ میرے ۳/ بھائی اور ایک بہن پہلی والدہ سے ہیں جن کا انتقال والد کی زندگی میں ہوگیا تھا۔ میری والدہ سے میں اور میری ایک بہن ہے۔ یعنی جملہ ۴/ بھائی اور ۲/ بہنیں اور والدہ۔ (۲) ہمارے بڑے بھائی شاہین اپنی کم عمری میں ہی پاکستان بھاگ گئے تھے اور والد کی زندگی میں نہیں آئے۔ انتقال کے بعد ایک دو بار آئے مگر اب تقریباً ۱۰-۱۲/ سال سے ان کا کوئی اتا پتا نہیں ہے، اور نہ ہی کوئی رابطہ۔ کیا ہم ان کا حصہ بھی ہم ۳/ بھائیوں اور ۲/ بہنوں میں برابر تقسیم کرسکتے ہیں؟ اس وعدے پر کہ اگر وہ آگئے تو سب ان کا حصہ جو لیا ہے ان کو واپس کردیں گے۔ آپ کے جواب کا منتظر ہوں۔ جزاک اللہ خیر,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1091-959/H=8/1439</span></p><p dir=""RTL"">
	(۱) بعد ادائے حقوقِ متقدمہ علی المیراث وصحتِ تفصیلِ ورثہ والدِ مرحوم کا کل مالِ متروکہ اسی (۸۰) حصوں پر تقسیم کرکے دس (۱۰) حصے مرحوم کی موجودہ باحیات بیوی کو او رچودہ چودہ (۱۴-۱۴) حصے مرحوم کے چاروں بیٹوں کو اورسات سات (۷-۷) حصے مرحوم کی دونوں بیٹیوں کو ملیں گے جو بیوی مرحومہ آپ کے والدِ مرحوم کی وفات سے پہلے انتقال کرگئیں ان کا کوئی حصہ والد مرحوم کے ترکہ میں نہیں ہوگا۔</p><p dir=""RTL"">
	(۲) شاہین بھائی کے حصہ میں جو کچھ مال آئے اس کو محفوظ کرکے رکھیں اور جب ان کے ملنے سے کلی طور پر مایوسی ہو جائے دوبارہ سوال کریں نیز یہ کہ ان کے بیوی بچے ہیں یا نہیں اگر ہیں تو کتنے ہیں پوری تفصیل صاف صحیح واضح انداز پر لکھ کر دوبارہ سوال بھیجیں۔</p><p dir=""RTL"">
	کل حصے&nbsp; =&nbsp;&nbsp;&nbsp;&nbsp;&nbsp;&nbsp; ۸۰</p><p dir=""RTL"">
	-------------------------</p><p dir=""RTL"">
	بیوی &nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۱۰/۱</p><p dir=""RTL"">
	بیٹا &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۱۴</p><p dir=""RTL"">
	بیٹا &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۱۴</p><p dir=""RTL"">
	بیٹا &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۱۴</p><p dir=""RTL"">
	بیٹا &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۱۴</p><p dir=""RTL"">
	بیٹی&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۷</p><p dir=""RTL"">
	بیٹی&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۷</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161488,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/161449,زید کے والد کا دادا کی زندگی میں انتقال ہوچکا تو کیا دادا کے انتقال پر زید وارث ہوگا؟,اگر زید کے دادا کی موجودگی میں زید کے والد فوت ہو جا ئیں تو کیا دادا کی وراثت میں زید کا حق ہے ؟ اگر زید کے نانا کی موجودگی میں زید کی والدہ فوت ہو جائیں تو کیا نانا کی وراثت میں زید کا حق ہے ؟ اگر کوئی شخص شرعی قانون کو ماننے اور اس پر عمل کرنے سے انکار کر دے تو ایسا شخص اسلام میں کیا سمجھا جا ئے گا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:915-792/D=9/1439</span></p><p dir=""RTL"">
	اگر زید کے دادا کی دوسری نرینہ اولاد یعنی لڑکا (زید کا چچا) دادا کے انتقال کے وقت باحیات ہوا تو دادا کے ترکہ میں زید کا حصہ وراثت نہ کیونکہ قریبی رشتہ دار کی موجودگی میں دور کا رشتہ دار محروم ہوجاتا ہے دادا کا حقیقی لڑکا قریبی ہے اور پوتے کا رشتہ دور کا ہے اگرچہ شریعت نے پوتے کو دادا کے ترکہ میں حصہ نہیں دیا مکر دوسرے طریقہ سے اسے فائدہ پہنچانے کا راستہ کھلا ہوا ہے دادا کو چاہیے کہ پوتے کی ضرورت کے مطابق زندگی ہی میں خود اسے ہبہ کرکے مالک وقابض بنادے دوسرا طریقہ یہ ہے کہ پوتے کے لیے 1/3 کے اندر وصیت کردے جو دادا کے انتقال کے بعد پوتے کو مل جائے گا۔ اور اگر دادا کے انتقال کے وقت دادا کی کوئی نرینہ اولاد باحیات نہ رہی تو پوتا وراثت کے اعتبار سے حصہ پائے گا۔</p><p dir=""RTL"">
	(۲) نانا کی موجودگی میں جب زید کی والدہ کا انتقال ہوچکا تو اگر نانا کی دوسری اولاد لڑکا لڑکی یا پھر بھائی بھتیجے موجود ہوئے تو پھر نواسہ کوحصہ نہیں ملے گا، نواسہ ذوی الارحام میں سے ہے، پس جب ذوی الفروض اور عصبات میں سے کوئی نہ ہو اس وقت ذوی الارحام کا نمبر آتا ہے اور ذوی الارحام میں بھی اقرب سے اقرب دیکھا جاتا ہے، لہٰذا جس کے حصہ وراثت کو دریافت کرنا ہو اس کے مورث (مرنے والے) کے تمام ورثا کی تفصیل لکھئے تو متعین کیا جاسکے گا کہ کون وارث ہوگا کون نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161449,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/161296,سوتیلی والدہ کے نام مکان کا حکم؟,کیا فرماتے ہیں علمائے دین مفتیان کرام ! ہم تین بھائی اور دو بہن ہیں ۔ہمارے والد کا انتقال ہوچکا ہے والد نے کچھ رقم اور ایک فلیٹ اپنے ترکہ میں چھوڑا ۔ اس فلیٹ کی رجسٹری والدہ کے نام سے تھی۔یعنی یہ مکان والدہ کے نام سے خریدا گیا تھا۔ دوسری جانب ہمارے والد مرحوم نے دوسری شادی کی تھی ۔جن سے کوئی اولا دنہیں ہے ۔ہم دس سال پہلے اپنی (سوتیلی)والدہ کو اپنے گھر میں لے آئے تھے وہ ہمارے ساتھ ہی رہتی ہیں ۔(سگی ) والدہ کے انتقال کے بعد ہم نے والدہ کا چھوڑا ہوا بینک اکانٹ کا پیسہ اپنی (سوتیلی)ماں کو دے دیا تھا ، اور ساتھ ساتھ ان کا نان نفقہ بھی ہم دیتے رہے ۔ اب ہم وہ گھر بیچنا چاہتے ہیں لیکن ہماری (سوتیلی)ماں کا کہنا ہے کہ مکان مت بیچو، در یافت یہ کرنا ہے کہ : ۱۔ کیا سوتیلی ماں کا باپ کے ترکہ میں حصہ ہے یا نہیں ؟ ۲۔ حصہ دینے کے بعد کیا اُس ماں کا نان نفقہ ہمارے ذمہ ہے ؟ ۳۔ اور ما ل کی تقسیم تین بھائی اور دو بہنوں کے درمیان کیسے ہوگی؟ براہ کرم وضاحت فرمائیں ۔ جزاکم اللہ خیر الجزاء,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1051-943/H=8/1439</span></p><p dir=""RTL"">
	(۱) اگر مرنے والا اپنی اولاد چھوڑتا ہے تو اس مرحوم کے ترکہ میں اُس کی بیوہ (آپ کی سوتیلی والدہ) آٹھویں حصہ کی حق دار ہوتی ہے۔</p><p dir=""RTL"">
	(۲) اس بیوہ کے پاس اگر مال وجائداد وغیرہ اس کی ملکیت میں ہے خواہ وہ شوہر مرحوم کے ترکہ سے ملا ہو یا کسی اور طرح سے بیوی کی ملکیت میں آیا ہو تو ایسی صورت میں بیوی کا نان نفقہ سوتیلی اولاد کے ذمہ واجب نہیں، البتہ سوتیلی والدہ کے ساتھ حسن سلوک ادب واحترام بہرصورت لازم ہے۔</p><p dir=""RTL"">
	(۳) آپ کے والد مرحوم نے اپنی وفات کے وقت ایک بیوی تین بیٹے دو بیٹیاں چھوڑیں تو اس کا حکم یہ ہے کہ بعد ادائے حقوق متقدمہ علی المیراث والدِ مرحوم کا کل مالِ متروکہ چونسٹھ حصوں پر تقسیم کرکے آٹھ حصے مرحوم کی بیوی (آپ کی سوتیلی والدہ) کو اور چودہ چودہ حصے تینوں بیٹوں کو اور سات سات حصے دونوں بیٹیوں کو ملیں گے۔</p><p dir=""RTL"">
	بیوی = ۸</p><p dir=""RTL"">
	بیٹا = ۱۴</p><p dir=""RTL"">
	بیٹا = ۱۴</p><p dir=""RTL"">
	بیٹا = ۱۴</p><p dir=""RTL"">
	بیٹی = ۷</p><p dir=""RTL"">
	بیٹی = ۷</p><p dir=""RTL"">
	نوٹ: فلیٹ کی رجسٹری والد مرحوم نے آپ کی سوتیلی والدہ کے نام کی تھی تو مرحوم نے وہ مکان ہبہ کیا تھا یا مہر میں دیا تھا یا کوئی اور صورت پیش آئی تھی؟ اس کو صاف صحیح واضح لکھ کر دوبارہ سوال کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161296,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/161190,دوبیویاں، چار لڑکے اور دو لڑکیوں کے درمیان وراثت کی تقسیم؟,میرے والد کا انتقال ۱۹۸۶ میں ہوا ہے ، میری ۲ والدہ ہیں ہم 4 بھائی اور 2 بہن ہیں، بھائی اور بہن کا اور والدہ کا حصہ کتنا بنے گا اور کب کی مالیت پہ بنے گا؟1986 یا آج کی؟کیا فرم کی پونجی میں بھی حصہ بنے گا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1095-969/L=8/1439</span></p><p dir=""RTL"">
	صورتِ مسئولہ میں بعدادائے حقوقِ مقدمہ علی المیراث مرحوم کا تمام ترکہ ۸۰/حصوں میں منقسم ہوکر۵/۵/حصے مرحوم کی دونوں بیویوں میں سے ہرایک کو،۱۴/۱۴/حصے چاروں لڑکوں میں سے ہرایک کو اور ۷/۷/حصے دونوں لڑکیوں میں سے ہرایک کو ملیں گے ۔ترکہ میں جو چیز مرحوم نے چھوڑی ہو اصل میں اس کی تقسیم ہوگی اوراگر تقسیم میں تاخیرہوگئی اور ایسی صورت پیش آجائے کہ قیمت کے اعتبار سے تقسیم کی نوبت آجائے تو تقسیم کے وقت کی مالیت کا اعتبار ہوگا،نیز اگر فرم کی پونجی مرحوم نے لگائی تھی تو اس میں بھی تمام ورثاء کا حصہ ہوگا۔</p><p dir=""RTL"">
	مسئلے کی تخریجِ شرعی درج ذیل ہے:</p><p dir=""RTL"">
	بیوی = ۵</p><p dir=""RTL"">
	بیوی = ۵</p><p dir=""RTL"">
	لڑکا = ۱۴</p><p dir=""RTL"">
	لڑکا = ۱۴</p><p dir=""RTL"">
	لڑکا = ۱۴</p><p dir=""RTL"">
	لڑکا = ۱۴</p><p dir=""RTL"">
	لڑکی = ۷</p><p dir=""RTL"">
	لڑکی = ۷</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161190,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/161177,بحق وارث وصیت كرنے كا حكم؟,میرے والد وصیت کر گئے ہیں کہ مجھے ساری پراپرٹی دیدی جائے۔ جب تک میرے والد زندہ تھے سارے بھائی بہنوں کو اس پر اتفاق تھا۔ لیکن میرے والدے کے انتقال کے بعد سارے بہائی بہن مجھ سے ساری پراپرٹی میں حصہ مانگ رہے ہیں۔ میرے والد نے کبھی کسی بھائی بہن کو کوئی پراپرٹی نہیں دی۔ ساری پراپرٹی 100% مجھے لے لینے کو کہا ہے۔ ہم چار بہنیں اور تین بھائی ہیں، کیا کریں؟ براہ کرم، قرآن و حدیث کی روشنی میں رہنمائی فرمائیں۔ جزاک اللہ خیر,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:991-867/H=8/1439</span></p><p dir=""RTL"">
	آپ کے والد مرحوم نے ساری جائداد کی وصیت جو آپ کے حق میں کردی شرعاً وہ غیر معتبر ہے وارث کے حق میں وصیت کا اعتبار شریعت میں دیگر ورثہ کی اجازت کے بغیر نہیں ہوتا پس آپ کے بھائی بہنوں کا مطالبہ درست ہے، اگر آپ کی والدہ اور دادا دادی میں سے کوئی نہ ہو تو والد مرحوم کا کل مال متروکہ (جائداد وغیرہ) دس حصوں پر تقسیم ہوکر دو دو حصے مرحوم کے تینوں بیٹوں کو ملیں گے اور ایک ایک حصہ مرحوم کی چاروں بیٹیوں میں سے ہرایک کو ملے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161177,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/161066,کاروبار میں باپ کا تعاون کرنے والے بیٹوں کو وراثت میں حصہ زیادہ دینا,حضرت، مجھے یہ پوچھنا ہے کہ اگر کسی کی دو بیویاں ہوں اور دونوں سے بچے ہوں لیکن پہلی سے زیادہ اور دوسری سے کم جیسے ایک آدمی کو پہلی بیوی سے تین لڑکے ہیں جو بڑے ہوگئے ہیں اور باپ کے ساتھ کماتے بھی ہیں جب کہ دوسری بیوی سے ایک لڑکا ہے، تو ۱۰۰/ روپیہ وراثت میں کیسے تقسیم ہوں گے؟ جب کہ پہلی بیوی کے بچوں نے بھی کمایا ہے لیکن باپ اصل مالک تھا، کیا کمانے والے بچوں کو زیادہ حصہ ملے گا؟ شرعی احکام اور ترتیب بتادیجئے تاکہ جھگڑا پیدا نہ ہو۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:885-747/N=8/1439</span></p><p dir=""RTL"">
	&nbsp;صورت مسئولہ میں اگر کاروبار باپ کا تھا اور بیٹے کاروبار میں باپ کے صرف معاون تھے تو باپ کی وفات پر باپ کا سارا ترکہ تمام وارثین میں حسب شرع تقسیم ہوگا، باپ کا تعاون کرنے والے بیٹوں کو وراثت میں دیگر بیٹوں سے زیادہ حصہ نہیں دیا جائے گا؛ البتہ اگر باپ اپنی زندگی میں تعاون کرنے والے بیٹوں کو ان کی خدمت اور محنت کے صلہ میں ان کے حصے سے کچھ زیادہ دیدے تو اس میں شرعاً کچھ حرج نہیں، باپ کو زندگی میں اس کا حق ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161066,deoband,معاملات,وراثت ووصیت
31-Aug-2020,https://darulifta-deoband.com/home/ur/inheritance-will/161043,فلیٹ میں بنی مسجد كا حكم كیا ہے؟,جناب ایک بہت اہم مسلئہ کا جواب درکار ہے ، پچھلے دنوں مہاراشٹر کے ایک شہر ممبرا جانے کا اتفاق ہوا، مسلم آبادی سے بھرا یہ شہر ہے یہاں مساجد و نمازیوں کی کثرت بھی الحمداللہ بہت ہے ، لیکن دیگر شہروں کی بہ نسبت ایک بہت عجیب بات یہاں یہ لگی کہ بہت سی بلڈنگوں اور کامپلیکسوں میں ایک، دو،کہیں تین تین فلیٹ (جو مخیر حضرات کی جانب سے وقف ہے ) ملاکر مساجد بنائی گئی ہیں۔یہ مساجد اس بلڈنگ اور اطراف والوں کی سہولت کے لئے ہوتی ہیں، یہ سبھی مساجد کسی بلڈنگ کے پہلے یا دوسر ے منزل پر بنائی گئی ہیں۔ میرا پہلا سوال یہ ہے کہ کیا اس طرح کی مساجد میں نماز جائز ہے جس کے اوپر اور نیچے فلیٹ بنے ہوں جن میں لوگ اپنی زندگی جی رہے ہوں ان فلیٹوں میں ٹیلی ویژن اور موسیقی بجتی ہو؟ اور سب کچھ جو ہم دوسری جگہوں پر ہوتا ہو؟ میرا دوسرا سوال یہ ہے کہ جن فلیٹوں کو مخیر حضرات نے مساجد کے لئے وقف کیا ہو ان میں بیشتر فلیٹ بینک لون پر لئے فلیٹ ہیں، کیا لون والی مساجد میں نماز جائز ہے ؟ میرا تیسرا سوال یہ ہے کہ اگر مساجد والے فلیٹ بینک لون پر نہیں بھی ہوں تب بھی اوپر نیچے کے بہت سارے فلیٹ تو بینک لون پر ہی ہیں،کیا یہ صحیح ہے ؟ میرا چوتھا سوال یہ ہے کہ پھر اس حوالے کی صداقت کا کیا جو ہم ہمیشہ سے سنتے آئے ہیں کہ مسجد کی جگہ فرش سے عرش تک مسجد کی رہتی ہے ؟ یہ بھی بتائے کہ کیا یہ اچھا نہیں ہوتا کہ یہ سبھی مخیر حضرات اپنی رقموں کو جڑا کر کسی ایک جگہ کا انتخاب کرتے اور وہاں مسجد بناتے ۔ برائے کرم قران حدیث و دلائل سے رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1018-80T/H=8/1439</span></p><p dir=""RTL"">
	(۱) ٹیلی ویژن اور موسیقی کا ناجائز وحرام اور گناہ ہونا ظاہر ہے یہ تو آپ بھی جانتے ہی ہیں، ان جیسے امور میں اصلاح اور گناہ سے سچی پکی توبہ کا وجوب بھی ظاہر ہی ہے اور خواہ یہ فلیٹ مسجد (مصلی) والے فلیٹ کے اوپر نیچے ہوں یا ان کے دائیں بائیں ہوں یا کسی بھی جگہ میں ہوں سب کا حکم یکساں ہے تاہم دیگر منزولوں میں ٹیلی ویژن اور موسیقی کے استعمال کی وجہ سے مسجد کے نام سے جو فلیٹ ہے اُس میں نماز ادا کرلینے پر نماز کے نہ ہونے کا حکم لاگو نہ ہوگا یعنی نماز درست ہوتی ہے بلکہ جماعت سے نماز کا اہتمام ہوتا ہے تو جماعت سے نماز پڑھنے کا ثواب بھی ملتا ہے، البتہ صورت مسئولہ میں یہ مسجدیں شرعی مسجد کے درجہ میں نہیں ہیں اس لیے کہ شرعی مسجد وہی ہوتی ہے کہ جس کی تمام منزلیں اور چھت اور نچلا حصہ سب کا سب مسجد ہی ہو جیسا کہ حضراتِ فقہائے کرام رحمہم اللہ کی تصریحات سے ثابت ہے، اور یہ بات بھی آپ کو معلوم ہی ہے۔</p><p dir=""RTL"">
	(۲) سودی قرض (لون) کا حرام ہونا تو قرآنِ کریم اور حدیث شریف سے ثابت ہے کتب فقہ وفتاوی میں بھی صاف اور صراحةً مذکور ہے لیکن آج کل رائج معاملات میں بدرجہٴ مجبوری کسی کسی کے حق میں گنجائش ہے اصول وضوابط کے تحت ہوتی ہے تاہم اگر کسی نے لون لے لیا اور اس کے حق میں خواہ گنجائش نہ تھی تو اگرچہ لینا تو گناہ اور لعنت کا موجب ہو ا مگر اس سے جو فلیٹ خریدلیا اس پر حرام ہونے کا حکم نہ ہوگا ہاں البتہ سود لینے دینے کا گناہ ہوگا اور نماز اس فلیٹ میں بھی پڑھنا درست رہے گا چونکہ مالکِ فلیٹ اس کا مالک ہوگیا اوراس کی اجازت سے اس میں نماز ہورہی ہے۔</p><p dir=""RTL"">
	(۳) اس صورت میں نماز کا بغیر کسی کراہت کے صحیح ہوجانا ظاہر ہے۔</p><p dir=""RTL"">
	(۴) آپ نے صحیح سنا ہے اور کوشش تو اسی طرح مسجد شرعی بنانے کی کرنا چاہیے مگر آج کل بڑے بڑے شہر جیسے ممبرا، ممبئی، دہلی، کلکتہ وغیرہ میں اس طرح مسجدِ شرعی کا ہرجگہ میں بنالینا کچھ آسان نہیں ہے بلکہ بعض بعض مواقع میں بڑی مشکلات پیش آجاتی ہیں جن سے صرفِ نظر کرلینا آسان نہیں ہے باقی آپ اور آپ کے جیسے جذباتِ صالحہ رکھنے والے حضرات اس کی سعی کرتے رہیں تو بہت مستحسن عمل ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161043,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/161017,دادا کی وراثت میں یتیم پوتے کا حصہ کیوں نہیں ہے؟,میرے رشتے دار ہے جن کے والد کا انتقال ان کے دادا کی وفات سے پہلے ہوا اور پھر بہت عرصہ بعد دادا فوت ہو گیا اب دادا کی وراثت میں یتیم پوتے کا حصہ کیوں نہیں ہے ؟ اس کی کوئی وجہ یا دلیل بتا دیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1055-97t/L=8/1439</span></p><p dir=""RTL"">
	پوتا علی الاطلاق محروم نہیں ہوتا بلکہ اس وقت محروم ہوتا ہے جبکہ دادا کی مذکر اولاد موجود ہو اور اس کی تفصیل یہ ہے کہ شریعت نے ترکے کی تقسیم میں اقرب فالاقرب کا اعتبار کیا ہے ، ترکہ کی تقسیم میں وارثین کے محتاج ہونے یا نہ ہونے کو معیار نہیں بنایا گیا ہے؛ اس لئے کہ یہ ایسا معیار ہے کہ جس کو طے کرنا کسی کے بس میں نہیں ہے؛ کیوں کہ ممکن ہے کہ ایک باپ کی دو اولادوں میں سے ایک بظاہر بہت مالدار ہو اور دوسرا فقیر ہو، تو اب باپ کا ترکہ ایک بیٹے کو دیا جائے اور دوسرے بیٹے کو نہ دیا جائے، یہ بات بجائے خود قابل اشکال ہوگی، پھر حاجت مند ہونے کے درجات بھی مختلف ہیں، ممکن ہے کہ کوئی وارث زیادہ ضرورت مند ہو اور کوئی کم ہو یا کوئی زیادہ ضرورت کا اظہار کرے اور دوسرے وارث اسے تسلیم کرنے کو تیار نہ ہوں، تو تقسیم ترکہ کے وقت ایسے نزاعات پیدا ہوں گے جنہیں حل کرنے کی کوئی صورت نہ ہوگی ؛اس لئے شریعت نے قانونی طور پر فقر واحتیاج کو معیار نہیں بنایا؛ بلکہ قوت قرابت کو معیار بنایا ہے، یعنی جب میت کے متعدد عصبہ رشتہ دار موجود ہوں تو جس کا رشتہ میت سے زیادہ قریب ہوگا وہ وراثت کا مستحق قرار پائے گا اور اقرب کی موجودگی میں قریب کو قانوناً محروم کردیا جائے گا۔اللہ رب العزت نے ورثاء اور ان کے احوال وسہام کی تفصیل بتانے کے بعد واضح انداز میں فرمادیا ہے :آباء کم وأبناء کم لاتدرون أیہم أقرب لکم نفعاً،فریضة من اللہ ان اللہ کان علیما حکیما”تمہارے باپ دادا اور بیٹے تم نہیں جانتے کہ نفع رسانی کے لحاظ سے کون سا رشتہ تم سے زیادہ قریب ہے (اللہ تعالی کی حکمتِ بالغہ ہی اس کا فیصلہ کرسکتی ہے)اللہ تعالی نے یہ حصے ٹھہرادیے ہیں اور وہ (اپنے بندوں کی مصلحت کا) جاننے والا ہے(اپنے تمام احکام میں) حکمت والا ہے“۔</p><p dir=""RTL"">
	حاصل یہ ہے کہ قریب کا تعلق بعید کے مقابلے میں زیادہ ہوتا ہے ،شاخ کا حق پہلے ہے ،شاخ در شاخ کا بعد میں،بیٹا چونکہ پوتے کے مقابلہ میں اقرب ہے؛ اس لئے اصولاً وہی مستحق وراثت ہے؛ البتہ اگر میت کے وفات کے وقت اس کا کوئی بیٹا حیات نہ رہتا اور پوتے پوتیاں حیات رہتے تو یہی پوتے پوتیاں اس کے وارث بنتے؛ کیوں کہ اب ان سے اقرب کوئی موجود نہیں، یہ تو قانونی اور اصولی بات ہے، جس کو پیش نظر رکھے بغیر تقسیم ترکہ کا نظام قائم نہیں رہ سکتا؛البتہ ایسی صورت میں اخلاقی طور پر میں دادا کی یہ ذمہ داری بنتی ہے کہ وہ پوتوں کی گذر بسر کے لئے کوئی انتظام کرکے جائے خواہ وہ رجسٹرڈ وصیت کی شکل میں ہو یا زندگی میں ہبہ کے ذریعہ ہو، نیز چچا کا بھی یہ فرض ہے کہ وہ اپنے بھتیجوں اور بھتیجیوں کے ساتھ شفقت وہمدردی اور ایثار کا معاملہ کرے، اور یتیموں کی کفالت کے متعلق جو بشارتیں آئیں ہیں ان کا مستحق بنے، اب بالفرض اگر کوئی دادا یا چچا ان بچوں کے حقوق کا خیال نہ کرے تو یہ اس کی اپنی کوتاہی ہوگی، ان کے اس رویہ کی بنا پر شریعت کے اصول پر انگلی اٹھانا ہرگز درست نہیں ہے۔</p><p dir=""RTL"">
	عن ابن عباس رضي اللّٰہ عنہما قال: قال رسول اللّٰہ صلی اللّٰہ علیہ وسلم: ألحقوا الفرائض بأہلہا فما بقي فہو لأولی رجل ذکر۔ (صحیح البخاري ۲/۹۹۷)</p><p dir=""RTL"">
	وقد ذکر الإمام أبوبکر جصاص الرازي رحمہ اللّٰہ في أحکام القرآن، والعلامة العیني في عمدة القاري: الإجماع علی أن الحفید لا یرث مع الابن۔ (تکملة فتح الملہم ۲/۱۸)</p><p dir=""RTL"">
	ولو کان مدار الإرث علی الیتم والفقر والحاجة لما ورث أحد من الأقرباء والأغنیاء، وذہب المیراث کلہ إلی الیتامیٰ والمساکین … وأن معیار الإرث لیس ہو القرابة المحضة ولا الیُتم والمسکنة، وإنما ہو الأقربیة إلی المیت۔ (تکملة فتح الملہم ۲/۱۷-۱۸)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161017,deoband,معاملات,وراثت ووصیت
29-Aug-2020,https://darulifta-deoband.com/home/ur/inheritance-will/160976,مالك حیات ہے تو اس میں کسی بھی بیٹے یا بیٹی کا کوئی شرعی حصہ نہیں ہے,رضوان اور شیرزادہ دو بھائی تھے ،رضوان فوت ہوگئے ،مرحوم کی بیوی کے ساتھ شیرزادہ کی شادی ہوئی ۔ اس بیوی سے دو بیٹے سرباز اور جاوید پیدا ہوئے ، شیرذادہ کو باپ کے ورثے میں ایک زمین ملی تھی ۔شیرزادہ نے ایک شخص کو قتل کیا مقتول کے ورثاء کو صلح میں آدھی زمین دیدی ۔شیرزادہ نے دوسری شادی کی دوسری بیوی سے دو بیٹے اور تین بیٹیاں پیدا ہوئیں ۔ اب شیرزادہ کی پہلی بیوی سے جو بیٹا سرباز ہے وہ باپ کو کہتا ہے کہ یہ آدھی زمین میری ہے اس زمین میں میرے باپ کا کوئی حق نہیں ہے ۔اب باپ اور بیٹے کا تنازعہ ہے ۔ برائے مہربانی شریعت کی رو سے یہ مسئلہ حل فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1016-872/sd=8/1439</span></p><p dir=""RTL"">
	&nbsp;</p><p dir=""RTL"">
	مذکورہ آدھی زمین اگر شیرزادہ کی مملوکہ ہے اور شیرزادہ باحیات ہے، تو اپنی زندگی میں وہ تنہا زمین کا مالک ہوگا، کسی بھی بیٹے یا بیٹی کا اس زمین میں کوئی شرعی حصہ نہیں ہے؛ البتہ شیرزادہ کے انتقال کے بعد اس کی مملوکہ آدھی زمین شرعی ورثاء کے درمیان حسب حصص شرعیہ تقسیم ہوگی جس میں اس کی ساری اولاد کا حصہ ہوگا، صرف پہلی بیوی کا لڑکا سرباز ہی پوری زمین کا حق دار نہیں ہوگا، سرباز کس بنیاد پر مذکورہ زمین میں اپنی ملکیت کا دعوی کررہا ہے؟</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160976,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/160832,زندگی میں والد صاحب کے مکان میں کسی اولاد کا کوئی حق وحصہ نہیں,"جناب ایک بہت ہی پیچیدہ مسئلہ کا حل چاہتا ہوں برائے مہربانی قران و حدیث کی روشنی میں رہنمائی فرمائیں میں بیرون شہر کرائے کے گھر میں اپنی بیوی اور دو بچوں کے ساتھ مقیم ہوں نوکری کرتا ہوں آبائی گاوں میں والد صاحب جن کی عمر ۷۳ و دادی جو ۹۰ سال کی ہیں رہتے ہیں مرحوم دادا جان اپنی حیات میں ہی شعریت کے حساب سے سبھی کے حصے دے چکے ہین اب جو مکان ہے وہ میرے والد کے حصہ میں ہے دادا جان نے اس مکان کو والد کے نام کردیا تھا احتراما"" والد صاحب نے اس مکان کے کاغذات دادی کے نام کر دئے ہیں میری والدہ کا انتقال ہوچکا ہے تین بہنیں شادی شدہ ہیں اور میں یعنی والد صاحب کی کل چار اولادیں والد کی کل جائیداد ۱۰۰۰ اسکوائر فٹ کا یہی مکان ہے جس کے کس طرح سے حصے ہوں گے ،دوسری اصل جو سنگیں صورت حال یہ ہے کہ جب حصے ہوں گے تو ظاہر سی بات ہوگی کہ مکان بیچنا پڑیگا جو کسی بھی طرح سے والد صاحب کو منظور نہیں ہے ان کا کہنا ہے کہ میری حیات میں مکان کبھی نہیں بکے گا بلکہ ان کے بعد بھی نہیں۔ حالانکہ وہ بھی جانتے ہیں کہ حصہ ہر حال میں دینا ہوگا ان کے حساب سے گھر کی موجودہ رقم کے حساب سے جتنی رقم بنتی ہے وہ میں بہنوں میں تقسیم کروں جیسا کہ انہوں نے ۳۰ سال پہلے اپنی بہنوں کے لئے کیا تھا اور وہ رقم قریبا"" ۳۰-۳۵ لاکھ کے آس پاس ہوگی میری مالی حالت بے انتہا خراب ہے بہنوں کی تمام شادیوں میں تقریبا"" ۸۰ فی صد رقم مجھے ہی قرض لیکر والد صاحب کو دینا پڑی تھی۳۰-۳۵ لاکھ کی رقم جٹانا میرے لئے اگلے ۱۲-۱۵ سالوں تک ممکن نہیں میں خود بھی یہ چاہتا ہوں کہ رقم بہنوں میں تقسہم ہو تاکہ آبائی گھر ہمارے پاس رہے ایسی حالت میں کیا صورت نکل سکتی ہے بتائے کیا مکان بیچ کر ہی حصے بہنوں کا حصہ دیا جائے یا ۱۲-۱۵ سال انتظار کیا جائے سمجھ میں نہیں آرہا ہے کیونکہ ۱۲-۱۵ سال بعد ہماری عمریں بھی لگ بھگ ۵۰-۵۵ کی ہو جائیگی اور ہمیں اپنے بچوں کے بھی حصہ دینے ہوں گے دوسرے یہ بھی خیال دل میں ہے کہ جتنا دیری بہنوں کا حصہ دینے میں ہورہی ہے اتنی دیر وہ اپنے حق سے محروم ہیں کیونکہ سبھی بہنیوں کی بھی مالی حالت ٹھیک نہیں برائے مہربانی رہنمائی فرمائیں۔","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:870-775/N=8/1439</span></p><p dir=""RTL"">
	آدمی اپنی زندگی میں اپنی تمام املاک : زمین وجائداد اور مکان وغیرہ کا مالک ہوتا ہے، اس کی کسی ملکیت میں اولاد یا وفات پر ہونے والے کسی وارث کا کوئی حق وحصہ نہیں ہوتا؛ اس لیے صورت مسئولہ میں آپ کے والد صاحب کی حیات میں ان کے مکان وغیرہ میں آپ کا یا آپ کی بہنوں یا دادی کا شرعاً کوئی حق وحصہ نہیں ہے، والد صاحب کسی دوسرے کی شرکت کے بغیر تنہا مالک اپنے مکان وغیرہ کے مالک ہیں؛ اس لیے آپ کو ابھی والد صاحب کی حیات میں ان کے مکان کے سلسلہ میں کسی الجھن کا شکار ہونے کی ضرورت نہیں، آپ نے آئندہ کے محض احتمالات اور امکانات کی بنیاد اپنے دماغ پر ضرورت سے زیادہ الجھن مسلط کررکھی ہے، آدمی کو ایسا نہیں چاہیے، نیز آدمی کے مالی حالات ہمیشہ یکساں نہیں رہتے، ممکن ہے کہ آپ کے مالی حالات آئندہ اللہ تعالی بہتر بنادیں؛ اس لیے اللہ تعالی پر توکل وبھروسہ کریں اور اپنے ذہن ودماغ سے مکان کی الجھن نکال دیں، جب یہ مکان والد صاحب کی وفات پر وراثت ہوگا تو آپ، سب وارثین کی باہمی رضامندی سے شریعت کے مطابق باہم تقسیم کرلیں۔اور آپ نے بہنوں کی شادی میں محض اپنی مرضی وخوشی سے قرض لے کر والد صاحب کا جو مالی تعاون کیا، یہ آپ نے نیک کام کیا ، آخرت میں آپ کو اس کا بہت اجر وثواب ملے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160832,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/160808,تركہ كیا ہے؟,جب میری عمر ۲۲ سال کی تھی تو میرے والد صاحب ملازمت سے سبکدوش ہوچکے تھے اور تب سے پورے گھر کی ذمہ داری مجھ پر تھی جس میں دو بہنوں کی شادی بھی شامل تھی، اور والد اور والدہ کا خرچ بھی میرے ذمہ تھا جب ان کی طبیعت اچھی نہیں تھی، اور اب ان کا انتقال ہوگیاہے۔ والد صاحب جس مکان میں کرائے پر رہتے تھے ان کے انتقال سے پہلے میں نے اس کو مکان خرید لیا تھا، مگر ملازمت چھوڑنے کے بعد میں نے والد کا تمام قرض ان کی زندگی میں ہی ادا کردیا تھا، پھر میں نے اس مکان کو بیچ کر ایک دوسرا فلیٹ لیا جس میں ڈھائی لاکھ روپئے کا نقصان ہوا تھا۔ اور والد صاحب کے انتقال کے بعد میں نے اس فلیٹ پر دوسرا فلیٹ بنایا اپنے دو بھائیوں کے لیے جس میں چار لاکھ روپئے خرچ ہوئے تھے۔ میرا سوال یہ ہے کہ کیا یہ جائیداد میری ہے یا والد صاحب کی؟اگر یہ جائیداد میرے والد صاحب کی ہے تو اس میں اس اپنے بھائی بہنوں کے درمیان کیسے تقسیم کروں؟ نیز وضاحت فرمائیں کہ ترکہ کیا ہے؟میرے علم کے مطابق والد اپنے انتقال کے وقت جو چھوڑ جائے وہ ترکہ ہے۔ کیا مجھے اس جائیداد کو تقسیم کرنے کی ضرورت ہے جس کو میں نے والد صاحب کی زندگی میں اور ان کے انتقال کے بعد بنائی ہے؟یا میں نے جو بھی پیسہ خرچ کیا ہے ان سب کو شامل کرلوں اور پھر اس کو تقسیم کروں؟براہ کرم، رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 903-175T/SN=8/1439</span></p><p dir=""RTL"">
	(1) &nbsp;اگر آپ نے یہ مکان اپنے پیسے سے اپنے لئے خریدا تھا یعنی ایسا نہ تھا کہ والد صاحب مرحوم کے تعاون کے طور پر آپ نے ان کے لئے مکان خریدا ہو تو صورتِ مسئولہ میں اس مکان کے آپ تنہا مالک تھے؛ لہٰذا اسے فروخت کرکے جو جائداد وغیرہ بنائی ہے اس کے بھی آپ ہی مالک ہیں، اس میں والد صاحب کی وراثت جاری نہ ہوگی؛ لہٰذا اس میں آپ کے بھائی بہنوں کا کوئی حق نہیں ہے۔</p><p dir=""RTL"">
	(2)&nbsp; <span dir=""LTR"">&nbsp;”</span>ترکہ“ شرعاً وہ مال و اسباب ہیں جو مورث بہ وقت وفات اپنی ملکیت میں چھوڑ کر جائے؛ لہٰذا جو جائداد آپ نے والد کی زندگی میں یا ان کی وفات کے بعد اپنے پیسوں سے اپنے لئے بنائی ہے اس کے آپ ہی مالک ہیں، اس میں وراثت جاری نہ ہوگی یعنی بھائی بہنوں کے درمیان بطور ”میراث“ تقسیم نہ ہوگی؛ باقی آپ نے بہنوں کی شادی وغیرہ میں جو کچھ خرچ کیا ہے وہ آپ کی طرف سے تبرع و معاون ہے، اس کا آپ کو ان شاء اللہ بڑا اجر ملے گا؛ لیکن آپ اس کا کسی سے مطالبہ نہیں کر سکتے۔</p><p dir=""RTL"">
	نوٹ: اگر جائداد کے سلسلے میں آپ کے بھائی بہنوں کا بیان آپ سے مختلف ہو تو مذکورہ بالا حکم بدل سکتا ہے ایسی صورت میں پوری تفصیل لکھ کر دوبارہ سوال کر لیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160808,deoband,معاملات,وراثت ووصیت
31-Aug-2020,https://darulifta-deoband.com/home/ur/inheritance-will/160776,دادا كی وفات كے وقت آپ كے والد حیات تھے تو وراثت میں ان كا حصہ ہوگا,میں ملک جان حاجی علی صاحب ملاّ، عرض گذارش یہ ہے کہ ہمارے دادا گڈّو صاحب سکندر ملا، ان کی ۹/ اولاد (۷/ لڑکے اور ۲/ لڑکیاں)ہیں۔ ہمارے دادا نے اپنی حیاتی میں کوئی وصیت نہیں کی اور ۹/ میں سے ۸/ مرحومین ہیں، اور ایک پھوپھی جن کا ذہنی توازن ٹھیک نہیں ہے۔ ان سات میں سے ہمارے والد علی صاحب گڈّو صاحب ملا جن کی وراثت تقریباً ۳۵/ ایکڑ زمین ہے۔ میں ملک جان علی صاحب ملا، جب میں نے گاوٴں میں جاکر کھیتی باڑی کرنے کی خواہش ظاہر کی تو اس وقت ہمارے والد نے یہ زبانی جواب دیا کہ وہاں جانے کی کوئی ضرورت نہیں ہے اور وہاں ہمارا کچھ نہیں ہے، جس وقت میرے والد نے یہ بات کہی اس وقت میرے بڑے بھائی اور دو چھوٹے بھائی اور ایک بہن موجود نہیں تھے۔ اور ہمارے چچا کی اولادوں نے زمین اپنے نام پر کرلی اور ہمیں بغیر اطلاع کے یہ پوری وراثت ہمارے دادا کے نام تھی۔ لہٰذا معلوم یہ کرنا ہے کہ از روئے شرع ہمارا اس میں حصہ ہوتا ہے یا نہیں؟ جواب مرحمت فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:996-870/L=8/1439</span></p><p dir=""RTL"">
	صورتِ مسئولہ میں اگر آپ کے دادا کی وفات کے وقت آپ کے والد حیات تھے تو ان کا بھی آپ کے دادا کے ترکہ میں حصہ ہوگا اور ان کے واسطے سے ان کے ورثاء حصے دار ہوں گے ؛البتہ اگر آپ کے والد نے کوئی چیزلے کردیگر ترکہ سے دستبرداری حاصل کرلی ہو تو پھر ان کا حق مابقیہ سے ساقط ہو جائے گا،اس طرح کا اگرکوئی معاملہ آپ کے والد اور ان کے بھائی بہنوں کے درمیان ہواہو تو اس کی تفتیش کرکے پھر دوبارہ سوال کیا جائے ان شاء اللہ اس وقت جواب دیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160776,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/160762,اگر بھائی، بہنوں كو ان كا حق نہ دے؟,کیا فرماتے ہیں مفتیانِ اکرام مسئلہ ذیل کے بارے میں؟ ہم چار بہنیں اور دو بھائی ہیں ایک بھائی کا انتقال ہو چکا ہے اور جس بھائی کا انتقال ہوا ہے اس کی شادی نہیں ہوئی تھی۔اب ہمارے ماں باپ کا بھی انتقال بہت پہلے ہو چکا ہے ۔اب میرے والد کی زمین جائیداد پر میرا ایک بھائی قابض ہے اور وہ بہنوں کو باپ کی جائیداد میں سے کچھ بھی نہیں دے رہا ہے جبکہ بہنیں خود مجبور ہیں۔ اب آپ بتائیں کہ کیا بہنوں کو اپنا حق معاف کر دینا چاہیے یا نہیں؟صورت مسئلہ میں بہنوں کو کیا کرنا چاہیے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:990-837/L=7/1439</span></p><p dir=""RTL"">
	بہنوں کا حق منجانب اللہ مقرر ہے ،بھائی کا بہنوں کو ان کا حق نہ دینا ظلم اور زیادتی ہے،بھائی کو چاہیے کہ بہنوں کو ان کا حق ان کو دیدے،آپ تمام بہنوں کو چاہیے کہ اچھے انداز میں بھائی سے اپنے حق کا مطالبہ کرتی رہیں،اوراگر اس کے لیے کسی بڑے آدمی کو بیچ میں ڈال کر اپنا حق وصول کرلیں تو یہ بھی بہتر ہے ،اوراگر بہنیں اپنے حصے کے عوض رقم وغیرہ لے کر اپنے حصے سے دستبردار ہوجائیں تو اس کی بھی گنجائش ہے ؛البتہ اس کے علاوہ محض زبان سے معاف کردینے سے حق ساقط نہیں ہوتا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160762,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/160541,کاغذی تملیک کے بغیر عطاء,(1) فواد شاہ من لاہور ۔ سوال ٹیکس سے بچنے کے لیے باپ گاڑی اور جائیداد بچوں کے نام لگوا دیتا ہے لیکن وراثت یا تملیک کی نیت نہیں ہوتی۔ کیا اس کی وفات کے بعد جائیداد و گاڑی میں شرعی تقسیم ہوگی؟ (2) اسی طرح باپ ایک گھر ایک بیٹے (بالفرض زید) کو دیتا ہے اور نام بھی کروا دیتا ہے اور وہ بچہ اس میں رہنے بھی لگ جاتا ہے ۔ اور باپ کہتا ہے کہ دوسرا گھر میں زید کا حصہ نہیں یہ اب وہ باقی دو بیٹوں (بکر اور عامر ) کا ہے اور خود باپ اس گھر میں بکر اور عامر کے ساتھ رہتا ہے لیکن اس گھر کو باپ اپنے ہی نام رہنے دیتا ہے بکر اور عامر کے نام نہیں کراتا۔ کیا اس دوسرے گھر میں باپ کی وفات کے بعد زید کا شرعی حصہ ہے یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:792-110/D=8/1439</span></p><p dir=""RTL"">
	(۱) باپ کے کسی مصلحت سے گاڑی یا جائیداد لڑکے کے نام کرادینے سے لڑکا اس گاڑی یا جائیداد کا مالک نہیں ہوتا پس مذکورہ چیزیں والد ہی کی ملکیت میں رہیں گی اور والد کے انتقال کے بعد والد کا ترکہ بن کر تمام ورثاء شرعی کے درمیان تقسیم ہوں گی، صرف نام کرانے سے ملکیت منتقل نہیں ہوتی بلکہ مالک بناکر دینے یعنی ہبہ کرنے کے ساتھ مکمل قبضہ دخل بھی دینا ضروری ہوتا ہے۔</p><p dir=""RTL"">
	(۲) جب باپ نے بیٹے (زید) کو مکان دیدیا نام بھی کردیا زید اس میں رہنے لگا تو ہبہ کے ساتھ قبضہ بھی زید کا ہوگیا پس زید اس مکان کا مالک ہوگیا لیکن اس کی وجہ سے دوسری چیزوں مکان وغیرہ سے اس کا حق وراثت ختم نہ ہوگا اور باپ کے اس کہنے سے بھی کہ ”دوسرے مکان میں زید کا حصہ نہیں“ زید کا حصہ وراثت دوسرے مکان سے ختم نہ ہوگا، اور دوسرا مکان جس میں باپ خود رہ رہا ہے ”بکر اور عامر کا ہے“ کہنے سے بکر اور عامر اس کے مالک نہ ہوں گے کیونکہ ہبہ مکمل ہونے کے لیے قبضہ شرط ہے وہ یہاں نہیں پایا گیا بلکہ وہ باپ ہی کی ملکیت رہے گا اور باپ کے انتقال کے بعد ترکہ بن جائے گا جس میں اس کے سب ورثہ حصہ دار ہوں گے زید بھی حصہ دار ہوگا۔ البتہ زید جو صورت حال سے واقف ہے وہ دیانةً اپنے حصہ سے بکر اور عامر کے حق میں دستبردار ہوجائے تو بہتر ہے تاکہ والد مرحوم کا منشا پورا ہوجائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160541,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/160501,کیاوالد صاحب پر بیٹا قرضہ بول کر ان کی جائیداد لے سکتا ہے ؟,میرے بھائی صاحب نے شادی کے کئی سال بعد اُس نے گھر میں جو بھی خرچ کیا ہوا پیسہ مثلاً گھر کی تعمیر شادی وغیرہ میں جو کچھ پیسہ لگایا تھا وہ والد صاحب پر قرضہ ہے بول کر اُن کی جائیداد بیج کر لے لی کیایہ جائز ہے لیکن اس کے علاوہ والد صاحب کی جوجائیداد تھی اس میں دوسرے اولاد کا حصہ بھی ہونا چاہیے ۔آپ بتائیے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:840-787/M=8/1439</span></p><p dir=""RTL"">
	بھائی صاحب نے گھر کی تعمیر اور شادی وغیرہ میں جو روپیہ خرچ کیا وہ بطور قرض خرچ کیا اس پر بھائی صاحب کے پاس کیا ثبوت ہیں؟ کیا انھوں نے والد صاحب کو یا دیگر ورثہ کو خرچ کرتے وقت بتایا تھا کہ میں یہ قرض کے طور پر خرچ کررہا ہوں بعد میں والد صاحب کی جائیداد سے وصول کرلوں گا؟ اگر خرچ کے وقت قرض کی تصریح نہیں کی تھی تو یہ خرچ ان کی طرف سے تبرع سمجھا جائے گا اس کو وصول کرنا درست نہیں، والد صاحب اگر حیات ہیں تو وہ اپنی ملکیت کے مالک ومختار ہیں ابھی اولاد کا حصہ نہیں اور اگر والد صاحب وفات پاچکے ہیں تو ان کی ملکیت میں جو جائیدادیں ہیں ان سب میں سبھی اولاد اور شرعی ورثہ کا حصہ ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160501,deoband,معاملات,وراثت ووصیت
