issued_at,link,title,question,answer,fatwa_number,dar_ul_ifta,category_level_1,category_level_2
10-Dec-2021,https://darulifta-deoband.com/home/ur/business/607881,امانت کی زکاۃ کس پر واجب ہوگی؟,سوال : میری پرچون کی دکان ہے ، لوگ میرے پاس روپئے رکھتے ہیں ایسا رکھتے ہیں کہ تم اس پر کاروبار کریں کبھی بھی مجھے ضروت ہوگی پھر دیں گے ، اس دوران کچھ پر روپئے سال یا دوسال گزرگئے پھر لیں گے ، تو کیا ان روپیوں پر میں زکوٰة ہے ۔ دوسرا یہ مسئلہ کہ کچھ کوگ صرف روپئے دیتے ہیں کہ یہ رکھیں پھر لے لوں گا، اب وہ روپئے نوٹ تبدیل ہوگئے ، اور دوسرے نوٹ دیئے تو کیا یہ خیانت ہے ؟,"<p>بسم الله الرحمن الرحيم</p><p> </p><p class=""urdu"" dir=""RTL""><span dir=""LTR"">Fatwa : 443-358/M=05/1443</span></p><p class=""urdu"" dir=""RTL""><span lang=""AR-SA"">&nbsp;</span>جو لوگ اپنے پیسے آپ کے پاس بطور امانت رکھتے ہیں ان پیسوں کی زکاة، حسب شرائط، رکھنے والوں کے ذمہ ہے، اور آپ وہ پیسے کاروبار میں اگر مالک کی اجازت سے لگاتے ہیں یا مالک کی اجازت سے نوٹ تبدیل کرتے ہیں تو گنجائش ہے یہ خیانت نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607881,deoband,معاملات,بیع و تجارت
05-Dec-2021,https://darulifta-deoband.com/home/ur/business/607642,پرنٹڈ ٹی شرٹس کا بزنس کیسا ہے ؟,سوال : ٹی شرٹ پر جو تصویر بنی ہوتی ہے اس ٹی شرٹ کا بیچنا اور اس سے ہونے والی کمائی کیسی ہے ؟ اِس پر فتن دورمیں اس سے کیسے بچا جائے ؟,"<p>بسم الله الرحمن الرحيم</p><p> </p><p>Fatwa:165-86/D-Mulhaqa=4/1443</p><p>&nbsp;تصویر والی ٹی شرٹ میں تصویر مقصود کے درجہ میں نہیں ہوتی ہے ، اس لیے اس کو بیچنے کی گنجائش ہے اور اس کی آمدنی حلال ہے ۔ ( جواہر الفقہ : ۲۶۵/۶، زکریا، دیوبند )؛ البتہ تصویر والی ٹی شرٹ نہیں پہننی چاہیے ، ایسی ٹی شرٹ میں نماز بھی مکروہ ہوتی ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607642,deoband,معاملات,بیع و تجارت
10-Dec-2021,https://darulifta-deoband.com/home/ur/business/607588,کمپنی کے ملازم کا، اپنی دکان کا سامان کمپنی کے ہاتھ بیچنا,زید ایک کمپنی میں ملازمت کرتے ہوئے اپنا ایک الگ سے آرسی(RC) لیکر کاروبار کرتا ہے اور جس جگہ ملازم ہے اس کمپنی کو تھوڑا سا منافع رکھ کر مال فروخت کرتا ہے ، کیا ایسا کرنا جائز ہے ؟ برائے کرم جواب ارسال فرما کر رہنمائی فرمائیں۔,"<p>بسم الله الرحمن الرحيم</p><p> </p><p>Fatwa:214-105/B-Mulhaqa=5/1443</p><p>&nbsp;اگر کمپنی کی طرف سے خریداری کا واسطہ کوئی اور بنتا ہے تو صورت مسئولہ میں اس ملازم کے لیے اپنی دکان کا سامان کمپنی کے ہاتھ نفع کے ساتھ فروخت کرنا شرعا جائز ہے ،اگرکمپنی کی طرف سے یہی ملازم خریداری کرنے کا مکلف ہے اور یہ دوسری جگہ کے بہ جائے اپنی ہی دکان سے سامان خریدتا ہے تواس کااپنی کمپنی میں سامان فروخت کرنا شرعا جائز نہیں ہے ؛ کیوں کہ اس صورت میں یہ شخص وکیل بالشراء ہے اور وکیل بالبیع والشراء کے لیے خود سے معاملہ کرنا شرعا جائز نہیں ہے ۔ واضح رہے کہ ملازم کے لیے اوقات ملازمت میں کوئی اور کام کرنا شرعا جائز نہیں ہے ۔</p><p>المادة 1488 - (لوباع الوکیل بالشراء مالہ لموکلہ لا یصح) . لیس للوکیل بالشراء أن یشتری للموکل أربعة أنواع من الأموال:1 - لیس للوکیل بالشراء أن یشتری مالہ لموکلہ، یعنی لو اشتری الوکیل بالشراء مال نفسہ لموکلہ لا یصح شراؤہ، ولو قال: لہ: اشتر مال نفسک لی؛ لأن الشخص الواحد لیس لہ أن یتولی طرفی العقد انظر شرح المادة (167) ․ (درر الحکام فی شرح مجلة الأحکام 3/ 599،الناشر: دار الجیل) نیز دیکھیں: بہشتی زیور اختری،5/35)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607588,deoband,معاملات,بیع و تجارت
23-Nov-2021,https://darulifta-deoband.com/home/ur/business/607555,کھانے پینے کی چیزوں کو بھاؤ بڑھنے تک روکنا؟,سوال : کیا فرماتے ہیں علما ء و مفتیان اکرام ذیل کے مسئلہ کے متعلق کہ مثال کے طور پر زید سویابین چنا تور گیہوں وغیرہ کی تجارت کررہا ہے اس کا طرز یہ ہے کہ جب کسانوں کا سویابین تور چنا گیہوں وغیرہ نکلتا ہے تو زید خرید لیتا ہے اور اس کا ذخیرہ کر لیتا ہے اور چھ آٹھ مہینے کے بعد بھاؤ بڑھنے کے بعد اسے فروخت کرتا ہے تو کیا ایسی تجارت جائز ہے برائے مہربانی رہبری فرمائے . ۲) کیا یہ حدیث ہے کہ چالیس دن سے زیادہ اناج کا ذخیرہ تجارت کی نیت سے نہیں کر سکتے . اس کی بھی وضاحت فرمادیجیے ۔ جزاک اللہ خیر,"<p>بسم الله الرحمن الرحيم</p><p> </p><p>Fatwa : 493-328/H=04/1443</p><p>&nbsp;(۱) سویابین وغیرہ کی تجارت بلاکراہت جائز ہے ان کی پیداوار ہونے پر آٹھ چھ مہینے پہلے خرید لینے میں بھی کچھ حرج نہیں؛ البتہ احتکار ممنوع ہے جس کا حاصل یہ ہے کہ بازار میں یہ چیزیں (سویابین وغیرہ) نہ ملیں اور جس شخص کے پاس ان کا ذخیرہ ہو وہ ایسے وقت میں روک کر رکھے رہے تاکہ بہت زیادہ قیمت لگاکر بعد میں بیچا جائے یعنی عام مخلوقِ خدا کی تکلیف و پریشانی سے بیجا فائدہ اٹھائے، باقی عام معمول کے مطابق یہ چیزیں بازاروں میں ملتی رہیں اور عام لوگوں میں کچھ پریشانی اور تکلیف عامةً نہ ہو تو ایسی صورت میں روک کر بیچنے میں کچھ مضائقہ نہیں۔</p><p>(۲) یہ حدیث ہم نے نہیں دیکھی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607555,deoband,معاملات,بیع و تجارت
23-Nov-2021,https://darulifta-deoband.com/home/ur/business/607500,ادھار قسطوں پر موبائل فروخت کرنا,میرا موبائل فون کا کاروبار ہے میں اب ادھار یعنی دس ماہ کی قسطوں پر موبائل دیتا ہو اور 10 ماہ کا 30 پرسٹ نفع لیتا ہو 30 پرسنٹ ایڈوانس لیتا ہوں باقی موبائل کی قیمت کی دس قسط بنا کر دیتا ہوں اگر گاہک ایک ماہ قسط شارٹ بھی کر دے کسی قسم کے اضافی پیسے نہیں لیتا ہاں کچھ گاہک تو 10 ماہ گزر جانے کے بعد بھی پیسے دیتے رہتے ہیں ان سے بھی کسی قسم کے اضافی پیسے نہیں لیتا نا کوئی شرط ہوتی ہے اس بارے میں بتائیں کہ کیا یہ کاروبار جائز ہے تو جاری رکھو اگر سود میں آتا ہے تو ترک کردوں؟,"<p>بسم الله الرحمن الرحيم</p><p> </p><p>Fatwa:124-75/H-Mulhaqa=4/1443</p><p>&nbsp;اگر آپ (بائع) خود ادھار قسطوں پر ۳۰/ پرسنٹ نفع کے ساتھ موبائل فروخت کرتے ہیں، یعنی: ادھار معاملے میں بینک یا فائنانس کمپنی کا واسطہ نہیں ہوتا ہے اور خرید وفروخت کی مجلس میں موبائل کی کل قیمت، ہر قسط کی مقدار اور ادائیگی کی مدت تینون چیزیں واضح طور پر متعین ہو جاتی ہیں اور کسی قسط کی تاخیر میں کسی اضافے کی شرط نہیں ہوتی تو یہ شرعاً معاملہ جائز ہے، اس میں کچھ سود نہیں، اور اگر ادھار معاملے میں بینک یا فائنانس کمپنی کا واسطہ ہوتا ہے تو اس صورت میں خریدار اور بینک یا فائنانس کمپنی کے درمیان جو سودی قرض کا معاملہ ہوتا ہے، وہ ناجائز وحرام ہے؛ لہٰذا سودی قرض لے کر موبائل خریدنے سے احتراز چاہیے۔</p><p>وإذا عقد العقد علی أنہ إلی أجل کذا بکذا وبالنقد بکذا أو قال: إلی شہر بکذا وإلی شہرین بکذا فہو فاسد؛ لأنہ لم یعاملہ علی ثمن معلوم، ولنھي النبي صلی اللہ علیہ وسلم عن شرطین في بیع … وہذا إذا افترقا علی ہذا، فإن کان یتراضیان بینہما ولم یتفرقا حتی قاطعہ علی ثمن معلوم وأتما العقد علیہ فہو جائز؛ لأنہا ما افترقا إلا بعد تمام شرط صحة العقد (المبسوط للسرخسي،۱۳:۷،۸، ط: دارالمعرفة بیروت لبنان)۔</p><p>”المادة ۲۴۵“: البیع مع تأجیل الثمن وتقسیطہ صحیح۔ ”المادة ۲۴۶“: یلزم أن تکون المدة معلومة في البیع بالتأجیل والتقسیط (مجلة الأحکام العدلیة مع شرحہا :درر الحکام لعلي حیدر، ۱:۲۲۷، ۲۲۸۔ط: دار عالم الکتب، الریاض)۔</p><p>أما الأئمة الأربعة وجہور الفقہاء والمحدثین فقد أجازوا البیع الموٴجل بأکثر من سعر النقد بشرط أن یبتّ العاقدان بأنہ بیع موٴجل بأجل معلوم بثمن متفق علیہ عند العقد (بحوث فی قضایا فقہیة معاصرة، ۱:۷)۔</p><p>قال اللّٰہ تعالی:﴿وأحل اللّٰہ البیع وحرم الربا﴾ (سورة البقرة، رقم الآیة: ۲۷۵)۔</p><p>عن جابر بن عبد اللّٰہ رضي اللّٰہ عنہما قال: ”لعن رسول اللّٰہ صلی اللّٰہ علیہوسلم آکل الربوا وموٴکلہ وکاتبہ وشاہدیہ، وقال: ہم سواء“ (الصحیح لمسلم، ۲: ۷۲، ط: المکتبة الأشرفیة دیوبند)۔</p><p>﴿وَلَا تَأْکُلُوْا أَمْوَالَکُمْ بَیْنَکُمْ بِالْبَاطِلِ﴾ أي: بالحرام، یعني بالربا، والقمار، والغصب والسرقة (معالم التنزیل، ۲: ۵۰)۔</p><p>&nbsp;</p><p>الربا فضل خال عن عوض بمعیار شرعي مشروط لأحد المتعاقدین في المعاوضة (تنویر الأبصار مع الدر والرد، کتاب البیوع، باب الربا، ۷: ۳۹۸ - ۴۰۱، ط: مکتبة زکریا دیوبند، ۱۵: ۲۱۹ - ۲۲۳، ت: الفرفور، ط: دمشق)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607500,deoband,معاملات,بیع و تجارت
19-Nov-2021,https://darulifta-deoband.com/home/ur/business/607289,نقد کے بالمقابل ادھار کی قیمت زیادہ متعین کرنا,سوال : میں ایک ایسی کمپنی میں کام کرتا ہوں جو آن لائن کورسز بیچتی ہیں ان کی پروڈکٹ ہاتھ میں آنے والی چیز نہیں ہے موبائل میں وہ کورسز بھیجتے ہیں اور قیمت وصول کرتے ہیں ۔اب میں اس میں سیلز مین کا کام کرتا ہوں ایڈورٹائز کرکے ان کورس کو بیچتا ہوں لیکن مسئلہ یہ ہے کہ ایک دو پروڈکٹ ( کورس) ایسے ہے جس کی قیمت زیادہ ہے مثلا ایک پروڈکٹ کی قیمت ہے 80ہزار اب اس پروڈکٹ کو لینے والا ایک مرتبہ میں پیمنٹ کر کے لے لیں تو اس کو 80ہزار دینے ہیں ہیں اور اگر وہ چاہیں کہ میرے پاس ابھی 80 ہزار نہیں ہے اور میں کچھ رقم ابھی جمع کروا دوں تو اس کے لیے کمپنی نے ایک شکل بنائی ہے کہ آپ کو پہلے 30 ہزار دینے ہوں گے اس کے بعد دس دس ہزار رو پے ہر مہینے 7قسط دینی (ایک مہینے میں 1 قسط)پڑے گی یعنی کل ایک لاکھ روپے ہوگئے ایک مرتبہ میں دینے پر 80 ہزار اور قسطوں پر لینے سے ایک لاکھ ۔ کمپنیوں اسے پہلے سے بطور قرض کوئی رقم نہیں دے رہی ہے بلکہ اس کے پاس سے 30 ہزار روپے کی ڈیپوزٹ لیتی ہے بعد میں دس ہزار کی 7 قسط ۔ تو یہ جو بیس ہزار زیادہ نکلے وہ کیا سود کی شکل ہے یا پھر اس کو سود نہیں کہا جائے گا؟ اور میں سیلز مین ہو تو میرے ذریعہ سے کوئی آدمی اس پروڈکٹ(کورسز) کو قسطوں پر لینا چاہیں تو میرے لئے اس کورسز بیچنے پر کمیشن ملے گا اس کے بارے میں کیا کہنا ہے ؟ وہ حلال ہوگا یا حرام ؟,"<p>بسم الله الرحمن الرحيم</p><p> </p><p>Fatwa : 150-52T/B-Mulhaqa=04/1443</p><p>&nbsp;نقد کے بالمقابل ادھار کی قیمت زیادہ متعین کرنا شرعاً جائز ہے بس شرط یہ ہے کہ مجلس عقد ہی میں نقد یا ادھار میں سے کوئی جہت، حتمی قیمت اور ادائیگی کی مدت جیسے امور طے ہوجائیں؛ لہٰذا صورت مسئولہ میں قسطوں کی شکل میں ثمن کی ادائیگی کرنے والے کے ساتھ اگر ابتدا ہی میں یہ طے ہوجائے کہ کل قیمت ایک لاکھ ہوگی، ابھی تیس ہزار ادا کرنی ہوگی اور مابقیہ ستر ہزار روپئے قسطوں کی شکل میں سات مہینے میں ادا کرنی ہوگی تو شرعاً اس طرح معاملہ کرنا جائز ہے، نقد کے مقابل ادھار کی قیمت کا زیادہ ہونا مانع جواز نہیں ہے، آپ کے لیے اس طرح معاملہ انجام دینا اور اس پر کمیشن و اجرت لینا شرعاً جائز ہے۔ ․․․․․ أن الثمن ما تراضی علیہ العاقدان سواء زاد علی القیمة أو نقص الخ (درمختار مع رد المحتار: 7/122، کتاب البیوع، مطبوعہ: مکتبہ زکریا، دیوبند) البیع مع تأجیل الثمن وتقسیطہ صحیح الخ (درر الحکام: 1/227، مطبوعہ: دارالجیل، بیروت)۔</p><p>نوٹ:۔ اگر درمیان میں فائنانس کمپنی کا واسطہ ہوتا ہو تو دوبارہ سوال کرلیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607289,deoband,معاملات,بیع و تجارت
13-Nov-2021,https://darulifta-deoband.com/home/ur/business/607221,جاندار کی تصویر یا مجسمہ کی خرید وفروخت,سوال : جاندار کی تصویر یا مجسمہ کی خرید و فروخت کا بزنس کرانا کیا حرام ہے ، 1-ق میرا ٹرافی کا بزنس ہے کیا میں ایسی ٹرافی جس پر کسی جاندار کی تصویر لگی ہو یا کسی انسان کی مورتی یا مجسمہ بنا ہو، کو خرید کر بیچ سکتا ہوں؟ کیا ایسا کرنے میں گنہگار ہوں گا؟ براہ کرم، جواب دیں۔,"<p>بسم الله الرحمن الرحيم</p><p> </p><p>Fatwa : 366-302/B=04/1443</p><p>&nbsp;(۱) جی ہاں، جاندار کی تصویر یا مجسمہ کی خرید و فروخت کا بزنس کرنا حرام ہے۔</p><p>(۲) ایسی ٹرافی جس پر کسی جاندار کی تصویر مقصود ہو، یا کسی انسان کی مورتی یا مجسمہ بنا ہو، اس کی خرید وفروخت بھی ناجائز ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607221,deoband,معاملات,بیع و تجارت
10-Nov-2021,https://darulifta-deoband.com/home/ur/business/607179,’’بیچا ہوا مال واپس نہیں ہوگا‘‘ دکان پر لکھوانا کیسا ہے؟,سوال : میں ریڈی میڈ گارمنٹس بنانے اور تھوک بیچنے کاکاروبار کرتاہوں، لوکل بھی اور ایکسپورٹ ہوتا ہے ۔ میرے ساتھ مسئلہ یہ ہے کہ جب میں پارٹی سے پیمینٹ کا تقاضہ کرتا ہوں تو کئی بار پارٹی مجھے وہ پرانا ڈیزائن واپس کر دیتی ہے جو اسے 4-6 ماہ پہلے بھیجا گیا تھا یہ سوچ کر کہ بقیہ سامان واپس کرنا بہتر ہے نقد رقم دینے سے چونکہ ڈیزائن پرانا ہو جاتا ہے جس کی وجہ سے وہ مال مجھے نقصان میں فروخت کرنا پڑتا ہے ۔ ان واپس کرنے والوں میں زیادہ ترلوگ غیر مسلم ہوتے ہیں۔ کیا میں اس صورت میں اپنی دکان میں یہ لکھ سکتا ہوں؟ *بیچا ہوامال واپس نہیں لیا جائے گی* گذارش ہے کہ مدلل جواب دے کر راہنمائی فرمائیں۔,"<p>بسم الله الرحمن الرحيم</p><p> </p><p>Fatwa : 354-283/B=04/1443</p><p>&nbsp;صورت مسئولہ میں دوکان پر یہ لکھوانے ”بکا ہوا مال واپس نہیں ہوگا“ یا ”متعینہ مدت کے بعد واپس نہیں ہوگا“ میں کوئی مضائقہ نہیں ہے، دوکاندار کے اپنی دوکان کے نقصان کے پیش نظر ایسا لکھوانے میں کوئی حرج نہیں ہے؛ البتہ سامان میں عیب کی صورت میں خیار عیب کی بنیاد پر مشتری کو تین دن کے اندر اندر واپس کرنے کا بھی اختیار رہے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607179,deoband,معاملات,بیع و تجارت
04-Jan-2022,https://darulifta-deoband.com/home/ur/business/607138,مشتری نے ایک زمین خریدی بعد میں پیمائش ہوئی تو دوسرا مستحق نکل آیا,سوال : زید نے ایک زمیں عمرو کو حدود بتائے بغیر فروخت کر دی۔ عمرو نے اس زمین میں پانی نکالنے کے لیے بورنگ کھود کر آلات شمسی (سولر) وغیرہ نصب کیں۔ چند سال بعد جب زمین ناپی گئی تو اس حصے کا دسرا مستحق نکل آیا۔ تو اب پوچھنا یہ ہے کہ عمرو مشتری کے ان اخراجات وغیرہ کا خرچہ کون اٹھائے گا؟ بحوالہ رہنمائی فرمائیں۔ شکریہ,"<p>بسم الله الرحمن الرحيم</p><p> </p><p>Fatwa : 346-540/B=05/1443</p><p>&nbsp;مشتری کو خریدتے وقت زمین ناپ لینی چاہئے تھی، اس نے نہ ناپ کر نقصان اٹھایا ہے، اب جب کہ بائع نے مشتری کو قبضہ دیدیا ہے تو وہ عقد تام ہوگیا ہے، اب استحقاق کی وجہ سے اس عقد پر کوئی اثر نہیں پڑے گا، اس لئے کہ قبضہ کے بعد استحقاق تمام عقد کے لیے مانع نہیں ہوتا ہے، لہٰذا اس کے اخراجات مشتری ہی اٹھائے گا۔</p><p>ولو استحق بعضہ فلا خیار لہ في رد ما بقی؛ لأنہ لا یضرہ التبعیض، والاستحقاق لا یمنع تمام الصفقة، لأن تماممہا برضا العاقد لا برضا المالک، وہذا إذا کان بعد القبض، أما لو کان قبل القبض لہ أن یرد الباقي لتفرق الصفقة قبل التمام۔ (ہدایة: 3/31، ط: اتحاد دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607138,deoband,معاملات,بیع و تجارت
13-Nov-2021,https://darulifta-deoband.com/home/ur/business/606819,بیع میں مشروط سودی معاملہ کرنا؟,سوال : میرا سوال یہ ہے کہ(۱) ایک زمین کا کام ہے اسمیں ۲پارٹنر ہیں اور زمین قسطو پر بیچنے کا ارادہ ہے اسمیں ایک شرط ایسی لگارہے ہیں کہ جو مشتری قسطو ں پر زمین لیگا اگر و ہ چند قسطیں دینے کے بعد چھ مہینے تک لگاتار قسطیں نہیں دی پایا تو اسکی زمین واپس با یع لے لیگا اور اسکے دیے ہوئے پیسے جو ہیں وہ اسکو ۲سال کے بعد دیے جائیں گے اور ان پیسوں میں سے ۲۰پر سینٹ رقم کاٹ لی جائگی تو کیا یہ رقم کاٹنا جا یز ہے اور اگر یہ شرط لگاکر کام شروع کر دیا گیا تو اسکا پیسہ حلال ہوگا یا نہیں کیوں کہ جو دوسرا پارٹنر ہے وہ غیر مسلم ہے وہ اس شر ط کے بنا کام نہی کرنا چاہتا ہے تو اس صو رت میں میرے لیے کے حکم ہے (۲) اور ایک شرط یہ لگا رہے ہیں کے جو مشتر ی زمین لیگا اگر وہ چند قسطیں دینے کے بعد مر گیا تو باقی پیسے معاف کیا یہ شرط جا ئزہے ؟,"<p>بسم الله الرحمن الرحيم</p><p> </p><p>Fatwa : 25-72/B-Mulhaqa=04/1443</p><p>&nbsp;وفات پاجانے کی صورت میں بقیہ قسطیں معاف کردینے میں تو کوئی حرج نہیں ہے، یہ بائع کی طرف سے تبرع ہوگا؛ لیکن اول الذکر شرط کہ اگر چند قسطیں دینے کے بعد چھ مہینے تک لگاتار قسطیں نہیں دے پایا تو ا س کی زمین بائع واپس لے لے گا اور اس کی دی ہوئی رقم میں سے بیس (20) فیصد کاٹ کر مابقیہ 2 سال کے بعد واپس کی جائے گی، یہ شرط شرعاً جائز نہیں ہے، اگر اس شرط کے ساتھ کام شروع کردیا گیا ہے تو اسے فسخ کرنا ضروری ہے ورنہ حاصل شدہ منافع پاکیزہ نہ ہوں گے اور گناہ مستقل ملے گا، دوسرا پارٹنر غیرمسلم ہونے کی صورت میں بھی یہی حکم ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606819,deoband,معاملات,بیع و تجارت
19-Nov-2021,https://darulifta-deoband.com/home/ur/business/606705,گاڑی قید سے نکلوانے پر کمیشن لینا,"کچھ لوگ بھینس منڈی میں آڈٹ کا کاروبار کرتے ہیں لوگوں کے جانوروں کی بیع و شراء کراتے ہیں اس میں چونکہ آجکل سرکاری لوگ پکڑا دھکڑی زیادہ کررہے ہیں تو یہ آڈت کے لوگ خریدنے والوں سے یا جو ان کے پاس جانور لاتے ہیں ان سے ایک ہزار روپے الگ سے لیتے ہیں اس ایک ہزار کے بدلے ان کی ذمہ داری ہوتی ہے کہ راستے میں کوئی پکڑ نہیں ہوگی اگر پکڑ ہوئی تو جو بھی پیسہ لگے گا وہ یہ آڈت والے خود دیں گے یہ لوگ اپنے طریقے سے کم و بیش پولیس والوں کو پیسہ دیتے ہیں جس کی وجہ سے جانور لدی گاڑی بآسانی اپنے ٹھکانے پہنچ جاتی ہے تو اس طرح کرنا درست ہے یا نہیں ؟
۲)ایک آڈتی پولیس کی خاطر داری کرتا ہے جس کی وجہ سے اسکی اچھی پکڑ بن گئی اب کوئی راستے میں گاڑی پکڑی گئی گاڑی مالک نے اس آڈتی کو فون کیا کہ گاڑی نکلوادو اس آڈتی نے پانچ سو روپے مانگے اور پولیس کو فون کرکے گاڑی نکلوادی پولیس کو پانچ سو میں سے دو سو دئیے یا نہیں بھی دئے تو کیا یہ پیسہ لینا درست ہے یا نہیں؟","<p>بسم الله الرحمن الرحيم</p><p> </p><p>Fatwa:237-194/N=4/1443</p><p>&nbsp;(۱): بھینس منڈی میں جو لوگ آڑھت کا کاروبار کرتے ہیں، اگر وہ جانور بیچنے یا خریدنے والوں سے فی جانور ہزار روپے صرف اس ذمے داری کے عوض لیتے ہیں کہ جانور لانے لیجانے میں پولس کے ہاتھ گاڑی پھنس جانے کی صورت میں وہ گاڑی چھڑائیں گے تو یہ لین دین جائز نہیں، یہ ایک طرح کا بیمہ ہے، اور بیمہ اسلام میں حرام ہے؛ کیوں کہ وہ سود اور قمار (جوے) کا مجموعہ ہوتا ہے۔</p><p>(۲): پولس والے اگر ناحق طور پر گاڑی پکڑ لیں تو آڑھتی کا فون کرکے گاڑی چھوڑوانا سفارش کے درجے میں ہے ؛ لہٰذا پولس والوں کو جتنادینا ضروری ہو، صرف اتنا لینا جائز ہے،باقی آڑھتی کا فون اور سفارش کے عوض اپنے لیے کوئی معاوضہ لینا درست نہیں، اسی طرح اگر پولس والے صرف فون اور سفارش پر بلا عوض گاڑی چھوڑدیں تو آڑھتی کا کچھ بھی لینا جائزنہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606705,deoband,معاملات,بیع و تجارت
13-Oct-2021,https://darulifta-deoband.com/home/ur/business/606486,سامان کی تصویروں کے ذریعہ تجارت کرنا؟,ایک خاتون کم سرمایہ میں گھر پر سے ہی آن لائن اسٹے گرام{ online Instagram }سے تجارت شروع کی ہے ۔ اس تجارت کا پورا دارومدار تصویریں(سامان کی) کھینچ کر اور ویڈیو (سامان کی) بنا کر ڈالنے پر منحصر ہے ۔ کیا ایسے میں کسی عورت کا تصویر جو پہلے سے ہی موجود ہو (بیچنے والا سامان استعمال کرتے ہوئے ) استعمال یعنی post کرنا جایز ہوگا تاکی زیادہ لوگ تک رسائی ہو سکے ۔ کیونکہ کہ وہ عورتوں کے followers زیادہ ہو تے ہیں۔ دوسرا مثلہ یہ ہے کہ جو ویڈیو ڈالتے ہیں اس میں گانہ/ میوزک یا دھن ہوتا ہے اس کے بغیر وہ پوسٹ نہیں ہو تا اگر کیا بھی جائے توبہت کم لوگوں تک رسائی ہو تی ہے ۔ کیونکہ کہ ہر وقت کوئی گانہ/میوزک یا دھن مشہور ہو تا ہے اور زیادہ لوگوں تک رسائی ہو پاتی ہے ۔ ایسے میں کیا گانہ/میوزک یا دھن کے ساتھ ویڈیو ڈالنا جایز ہوگا۔ کیا اس طریقے سے ہونے والی آمدنی حرام تو نہیں ھو گی۔ براہِ کرم رہنمائی فرمائیں۔ اور آپ سے دعا کی درخواست ہے ۔ اللہ آپ کو جزاء خیر عطا فرمائے ، آمین۔,"<p>بسم الله الرحمن الرحيم</p><p> </p><p>Fatwa : 201-151/D=03/1443</p><p>&nbsp;(۱) سامان کی تصویریں کھینچ کر ویڈیو بناکر آن لائن اسٹے گرام میں ڈالنا اور اس کے ذریعہ جائز سامانوں کی تجارت کرنا درست ہے لیکن سامان کے ساتھ کسی جاندار کی تصویر ڈالنا بالخصوص عورت کی سخت گناہ ہے خواہ تصویر پہلے سے اسٹے گرام میں موجود ہو۔</p><p>(۲) میوزک اور دُھن تو سننا سنانا منع اور سخت گناہ ہے اور گانا اگر مرد کی آواز میں ہے اور جائز مضمون پر مشتمل ہے تو اس کے ڈالنے کی گنجائش ہے جانور کی تصویر ڈالنے یا میوزک اور دُھن ڈالنے سے آمدنی میں کراہت آئے گی حرام کا حکم تو نہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606486,deoband,معاملات,بیع و تجارت
13-Oct-2021,https://darulifta-deoband.com/home/ur/business/606485,ویب سائٹ کے ذریعے پیسے کمانے کا حکم,کیا فرماتے ہیں علمائے کرام اس مسئلہ میں ایک ویب سائٹ ہے جس کا (subscription) 3500Rs کا ہے ، اس کولینے کے بعد کچھ کام ملتے ہیں جیسے ویڈیوز دیکھنا فوٹوز لیکس کرنا اور دوسرن کو آمادہ کرنا ( subscription) لینے پر اس کے عوض میں پیسے ملتے ہیں کیا یہ جائز ہے ؟,"<p>بسم الله الرحمن الرحيم</p><p> </p><p>Fatwa : 200-150/D=03/1443</p><p>&nbsp;متعدد شرعی قباحت کی بنا پر یہ معاملہ درست نہیں،ا س کی آمدنی جائز نہ ہوگی۔ مثلاً:</p><p>(۱) مقتضائے عقد کے خلاف شرائط کا پایا جانا۔</p><p>(۲) غیر شرعی کاروبار اور غیر شرعی تصاویر دیکھنے کی بھی قباحت ہوسکتی ہے۔</p><p>(۳) کلک کے ذریعہ اپنی اصل جمع کردہ پوری رقم واپس آئے یا کم آئے یا زیادہ ملے ، ان صورتوں میں قمار (جوے) کا تحقق ہوسکتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606485,deoband,معاملات,بیع و تجارت
09-Oct-2021,https://darulifta-deoband.com/home/ur/business/606248,کمپنی کے منیجر سے چوری چھپے کمیشن کھانا؟,مسئلہ یہ ہے کہ میں ایک کاروبار جانتا ہوں کہ اندرون ملک کنٹینرز، اسکریپ اور جو کھلا سامان سپلائی کرنے والی کمپنیاں ہیں، انہیں کم کرایہ پر ٹرک کا بندوبست کرکے دیتے ہیں، اور جس پر ہم اپنا کمیشن رکھتے ہیں، مثلاََ ہم ٹرک 50000 کا کرایہ پر اٹھاتے ہیں، اور انہیں 55000 کا ریٹ دیتے ہیں، اور یہ کمیشن مارکیٹ کے cometition کے مطابق ہوتا ہے ۔ اب مسئلہ یہ ہے کہ کمپنیوں کے مالک خود ہم سے ڈیل نہیں کرتے ہیں، بلکہ ان کے مینیجر سے ہمارا واسطہ پڑتا ہے ، جب ہم بل بناتے ہیں، تو مینیجر ہم سے مطالبہ کرتے ہیں کہ بل میں میرا پانچ سے دس ہزار بڑھا کر رکھو اور وہ مجھے الگ سے دے دو۔ کیا ہم مجبوری میں ان کا مطالبہ پورا کرسکتے ہیں، کیونکہ ہم اپنا کام تو ایمانداری سے کر رہے ہیں، یہ ہمیں مشکل در پیش آتی ہے ، اور اگر یہ دینا ہمیں حرام ہے ، تو کوئی قابل عمل ترکیب بتادیں، کیونکہ آج کل اسی نوعیت پر کام ہورہا ہے ، اور میں اس کے عکاوہ کوئی کام بھی نہیں جانتا۔ واضح رہے کہ اس کے علاوہ میرا کوئی کاروبار نہیں ہے ، والد صاحب سے صرف میں نے یہی کام سیکھا ہے ، اور والد صاحب نے بھی ساری زندگی یہی کام کیا ہے ، اور میں نے بھی ان کی حیات تک ان کے ساتھ یہ کام کیا ہے ، اس کے علاوہ میں کوئی اور کاروبار نہیں جانتا ہوں، اور نہ ہی میرا کوئی مستقل ذریعہ معاش ہے ؟,"<p>بسم الله الرحمن الرحيم</p><p> </p><p>Fatwa:163-126/N=2/1443</p><p>&nbsp;کمپنی کے لیے سامان کی خریداری میں کمپنی کے منیجر چوری چھپے جو کمیشن کھاتے ہیں، یہ بلاشبہ حرام وناجائز اور رشوت ہے، اس میں اُن کا تعاون کرنا بھی جائز نہیں؛ لہٰذا منیجر کے کہنے پر آپ کے لیے بل میں پانچ، دس ہزار روپے بڑھاکر لکھنا جائز نہ ہوگا،آپ اس سلسلہ میں منیجر سے صاف طور پر منع کردیں اور ازق (رزق دینے والے) اللہ تعالی ہیں، اُن پر بھروسہ کریں، وہ آپ کے لیے رزق کا کوئی دوسرا بندوبست فرمائیں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606248,deoband,معاملات,بیع و تجارت
09-Oct-2021,https://darulifta-deoband.com/home/ur/business/606217,دودھ کے بدلے جانور کو کھانا کھلانا اور دیکھ بھال کرنا؟,"مولانا فیصل احمد، کلکتہ، حضرت ، کچھ مسائل تھے اگر رہنمائی فرما دیتے تو بڑی مہربانی ہوتی۔ ایک آدمی ہر سال عید الاضحی کے فورا بعد آنے والے سال کیلئے گائے خرید لیتا ہے ۔بیچنے اور خریدنے والے میں دوستی ہے ۔اب چوں کہ ایک سال تک گائے پالنا مشکل ہوتا ہے ، تو خریدنے والا ، بیچنے والے کہ پاس گائے رکھ دیتا ہے اور وہ اسے کھلاتا ہے اور خود دودھ سے فائدہ اٹھاتا ہے ۔۔۔یعنی خریدنے والے کا کھلانے کا خرچ بچ گیا اور بیچنے والے کو دودھ مل گیا۔۔۔اب سوال یہ ہے کہ؛
1) کیا ایسا عمل جائز ہوگا؟ یا اجارہ میں مان کر اسے نا جائز کہا جائیگا؟
2) اگر یہ نا جائز ہے ، تو کیا ایسی صورت ہو سکتی ہے کہ گائے خریدنے والا دودھ کہ بارے میں عاریت کی نیت کر لے ، کہ اس سے بیچنے والے کیلئے دودھ مفت ہو جائیگا، اور اور بیچنے والا اپنی محنت اور خرچ کو عاریة/ہدیة کی نیت کر لے اس سے خریدنے والے کیلئے مفت ہو جائے گا۔کیا یہ طریقہ جائز ہوگا؟
3) جانور کی قیمت 50000 ہو اور اور بیچنے والا اس نیت سے بیچتا ہے کہ وہ ایک سال تک گائے کو کھلائیگا اسلئے وہ 70،000 قیمت بتلاتا ہے تو کیا جانور خریدتے وقت بیچنے والا خود ہی کہے کہ ایک سال تک اسے کھلانا میری ذمداری رہیگی تو یہ طریقہ جائز ہوگا؟ جیسا کہ آجکل کہ جدید فتاوی میں یہ بات ملتی ہے کہ اگر کوئی کمپنی سامان بیچتے وقت کچھ رقم زائد ایکسٹینڈیڈ وارینٹی (extended warranty) کے نام سے لیتی ہے تو جائز ہے ، تو کیا یہاں بھی اسی مسئلے کو ملحوظ رکھا جائیگا؟
4) کیا اگر خریدار یہ شرط لگائے کہ جانور میں خریدوں گا پر ایک سال تک تمہیں پالنا ہوگا، اور بائع راضی بھی ہو جائے تو ایسا کرنا جائز ہوگا یا نہیں؟ جزاک اللہ خیرا و احسن الجزاء","<p>بسم الله الرحمن الرحيم</p><p> </p><p>Fatwa:142-125/N=2/1443</p><p>&nbsp;(۱): یہ بہ ظاہر اجارہ ہی ہے اورناجائز ہے، اور اگر یہ اجارہ بیع میں شرط ہو تو بیع بھی فاسد ہوگی۔</p><p>(۲): جب جانور کی خدمت دودھ کے عوض ہے؛ جیسا کہ ظاہر ہے تو عاریت کی تاویل درست نہیں؛ کیوں کہ عاریت میں معاوضہ کی شکل نہیں ہوتی، نیز معاملات میں معانی ومطالب کا اعتبار ہوتا ہے، محض الفاظ کا نہیں ۔</p><p>(۳):صورت مسئولہ میں بیع میں ایک سال تک جانور کو چارہ کھلانے اور اس کی دیکھ بھال کی ذمے داری، مقتضائے عقد کے خلاف ہے اور یہ شرط فاسد ہے اور یہ شرط چوں کہ غیر متعارف ہے؛ لہٰذا شروط متعارفہ پر اسے قیاس کرنا درست نہ ہوگا، نیز اس بیع میں اس شرط کی ضرورت بھی نہیں ہے؛ جب کہ الیکٹرانک اشیا وغیرہ میں چوں کہ اندرونی سسٹم کا معاملہ غیر واضح ہوتا ہے، وہ ایک دو روز بعد بھی خراب ہوسکتا ہے اور یہ اشیا قیمت کے اعتبار سے کافی مہنگی ہوتی ہیں؛ اس لیے اُن میں بنیادی چیز یعنی: موٹر وغیرہ کی وارنٹی کی شرط ایک درجے میں بائع اور مشتری دونوں کے لیے مجبوری ہے؛ اسی لیے یہ شرط اوپر کمپنی کی طرف سے ہوتی ہے، محض بائع کی طرف سے نہیں اور شرط کی بنیاد پر جو منفعت ملتی ہے، وہ در اصل کمپنی کی طرف سے ہوتی ہے، اس میں بائع کا کچھ نقصان نہیں ہوتا۔</p><p>(۴): ایک سال تک جانور پالنے کی شرط شرط فاسد ہے؛ لہٰذا اگر یہ شرط مشتری لگائے تب بھی بیع فاسدہوگی</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606217,deoband,معاملات,بیع و تجارت
12-Sep-2021,https://darulifta-deoband.com/home/ur/business/606009,شراکت کی ایک شکل,مسئلہ : کیا فرماتے ہیں حضراتِ اہل افتا مسئلہ ہذا کے بارے میں؟ ایک کرانے (پرچون) کی دکان میں تین لوگ شریک ہوے بایں طور کہ دو لوگوں نے اس کاروبار میں ایک دو لاکھ روپے لگائے اور تیسرے آدمی نے پچاس ہزار روپے لگائے، پہلے دو لوگ اس کاروبار میں پیسہ لگانے کے ساتھ ساتھ اس میں کام بھی کرتے ہیں؛ لیکن تیسرے شخص نے صرف پیسے لگائے ہیں کام نہیں کرتا، (1) کیا اس طرح کرنا جائز ہے (2)نفع کی بات جب آئی تو کاروبار میں شریک مذکورہ تینوں لوگوں کے درمیان یہ طے ہوا کہ ہر روز دکان کے غلے سے ایک ہزار روپے نکالے جائیں اور مسلم فنڈ میں جمع کر دیے جائیں جب مہینہ ختم ہو جائے تو مسلم فنڈ میں جمع کردہ رقم کو نکال لیا جائے اور آپس میں تقسیم کر لیا جائے اس طرح کہ چالیس فی صدی کے حساب سے پہلے دو لوگ لے لیں (جن کے دو لاکھ روپے تھے) اور بیس فی صدی کے حساب سے تیسرا شخص (جس کے پچاس ہزار روپے ہیں) لے لے، تینوں کے درمیان یہی بات بھی طے ہوئی کہ اگر کاروبار میں کوئی نقصان ہوتا ہے تو وہ بھی اسی طرح تقسیم ہوگا تو کیا اس طرح کا معاملہ کرنا اور اس میں شریک ہونا جائز ہے یا نہیں؟ جواب سے مطلع فرماکر مشکور و ماجور ہوں۔,"<p>بسم الله الرحمن الرحيم</p><p> </p><p>Fatwa:58-14T/sn=2/1443</p><p>Fatwa:34-44T/sn=2/1443</p><p>&nbsp;شراکت میں نفع کی تعیین اس طرح ہونی چاہئے کہ کاروبار میں جس قدر نفع ہوگا، اس کا اتنا فیصد فلاں کو اور اتنا فلاں کو ملے گا، اگر کوئی شریک رقم کے ساتھ ساتھ کام بھی کرے تو اس کا نفع اس کی رقم کے تناسب سے زیادہ بھی متعین کیا جاسکتا ہے ؛ سوال میں نفع کا جو فیصد شرکا کے لئے مقرر کیا گیا ہے وہ تو درست ہے ؛ لیکن یہ فیصدی حصے “نفع” میں سے ہونا چاہئے ، نہ یہ کہ کاvوبار کے اصل سرمایہ سے اتنا الگ کرلیا جائے اور اس میں سے فلاں کو اتنا فلاں کو اتنا ملے گا، جیسا کہ صورت مسئولہ میں کیا گیا ہے ؛ اس لئے ان حضرات کو چاہئے کہ اس طرح معاہدہ کریں کہ (مثلا)ہر مہینے کے اخیر میں کاروبار کا حساب کتاب جائے گا، اس میں جو نفع ظاہر ہوگا، اس کا ایک چالیسواں حصہ فلاں کو اور دوسرا چالیسواں حصہ فلاں کو اور بیسواں حصہ فلاں کو ملے گا ۔ نیز یہ بھی معلوم رہے کہ شراکت میں اگر نقصان ہو تو بہرحال اپنے سرمایہ کے تناسب سے شرکا برداشت کریں گے ، نقصان کو بھی نفع کے تناسب کے ساتھ جوڑنا (اگرچہ نفع کا تناسب سرمایہ کے تناسب سے ہٹ کر متعین کیا گیا ہو) درست نہیں ہے ؛ لہذا آپ حضرات مذکورہ بالا طریقے پر نفع نقصان کا معاہدہ کرلیں ۔</p><p>... إذا شرطا الربح علی قدر المالین متساویا أو متفاضلا، فلا شک أنہ یجوز ویکون الربح بینہما علی الشرط سواء شرطا العمل علیہما أو علی أحدہما والوضیعة علی قدر المالین متساویا ومتفاضلا؛ لأن الوضیعة اسم لجزء ہالک من المال فیتقدر بقدر المال، وإن کان المالان متساویین فشرطا لأحدہما فضلا علی ربح ینظر إن شرطا العمل علیہما جمیعا جاز، والربح بینہما علی الشرط فی قول أصحابنا الثلاثة إلخ (بدائع الصنائع فی ترتیب الشرائع 5/ 83،فصل فی بیان شرائط جواز أنواع الشرکة، مطبوعة: مکتبة زکریا، دیوبند، الہند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606009,deoband,معاملات,بیع و تجارت
16-Sep-2021,https://darulifta-deoband.com/home/ur/business/605998,ڈراپ شپنگ اور کمیشن کا حکم,سوال : سر میں ڈراپ شپنگ کا کام کرتا تھا لیکن پھر علما سے مشورہ کرنے کے بعد معلوم ہوا کہ ڈراپ شپنگ جائز نہیں کیونکہ اس میں مال قبضے میں نہیں لیا جاتا تو ایک مفتی صاحب نے مشورہ دیا کہ آپ بطور بروکر یا کمیشن ایجنٹ کام کریں۔ اور خریدار پر واضح کریں کہ آپ کے پاس سٹاک موجود نہیں، آپ بھی کسی اور سے خرید کر آگے خریدار کو بھجواتے ہیں۔ تو اب میں نے اپنی ویب سائٹ پر ہر پراڈکٹ کے ساتھ واضح طور پر یہ لکھ دیا ہے کہ یہ پراڈکٹ ہمارے پاس موجود نہیں، ہم آپ سے آرڈر لے کر سپلائر تک پہنچاتے ہیں اور سپلائر مطلوبہ پراڈکٹ آپکے گھر تک پہنچاتا ہے۔ اور اس میں ہم آپ سے کمیشن وصول کرتے ہیں۔ اب میرا سوال یہ ہے کہ ہم ایک ایسے سپلائر کو جانتے ہیں جو ایک پراڈکٹ 100 روپے سے لے کر 120 روپے تک دیتا ہے ریٹ اسی درمیان رہتا ہے۔ اب ہم وہ پراڈکٹ اپنے سٹور پر 140 کی لگا دیتے ہیں۔ اور ساتھ لکھ دیتے ہیں کہ اس 140 میں ہماری کمشین شامل ہے جو کہ دس فیصد سے لے کر 100 فیصد تک ہو سکتی ہے (ایسا اس لیے کہ ہمیں اندازہ نہیں کہ آج ہمیں 100 یا 120 میں سے کونسا ریٹ ملے گا)۔ ہم نے کسٹمر پر واضح کر دیا کہ اس قیمت میں کمیشن شامل ہے اور اسکی مقدار 10 سے 100 فیصد کے درمیان ہوگی۔ تو کیااس صورت میں کمیشن لینا جائز ہوگا؟ جبکہ خریدار یہ تمام شرائط پڑھ کر اپنی مرضی سے آرڈر کرے۔,"<p>بسم الله الرحمن الرحيم</p><p> </p><p>Fatwa : 39-56T/SN=02/1443</p><p>&nbsp;سوال میں یہ وضاحت نہیں ہے آرڈر کرنے کے بعد آرڈر کنندہ کا تعلق سامان اس کے گھر پہونچنے تک آپ سے رہتا ہے یا آرڈر کے بعد اس کا تعلق سپلائر سے ہوجاتا ہے؟ اگر سامان راستہ میں ضائع ہوجائے یا پہونچنے میں تاخیر ہوجائے تو آرڈر کنندہ آپ سے رابطہ کرتا ہے یا سپلائر سے؟ اسی طرح سامان عیب دار نکلے تو کسٹمر (آرڈر کنندہ) کے سامنے براہ راست آپ جوابدہ ہوتے ہیں یا سپلائر؟</p><p>ان امور کی مکمل وضاحت کرکے دوبارہ سوال کرلیا جائے، پھر ان شاء اللہ حکم شرعی تحریر کردیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605998,deoband,معاملات,بیع و تجارت
22-Aug-2021,https://darulifta-deoband.com/home/ur/business/605930,آم آنے سے قبل باغ بیچنا كیسا ہے؟,اگر باغ بیچے حالانکہ آم موجود نہیں تو کیا بیع جائز ہے یا نہیں؟,"<p>بسم الله الرحمن الرحيم</p><p> </p><p>Fatwa:6-2/sd=1/1443</p><p>&nbsp;آم آنے سے پہلے باغ بیچنا جائز نہیں ہے ، یہ معدوم کی بیع ہے ، حضور ﷺ نے معدوم کی بیع سے منع فرمایا ہے ۔</p><p>عن ابن عمر أن رسول اللہ صلی اللہ علیہ وسلم قال: لا یحل سلف وبیع ولا شرطان فی بیع ولا ربح ما لم یضمن ولا بیع ما لیس عندک (ترمذی ، رقم: ۱۲۳۴)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605930,deoband,معاملات,بیع و تجارت
18-Oct-2021,https://darulifta-deoband.com/home/ur/business/605905,سوال میں مذکور آن لائن تجارت کا حکم,"سوال : محترم مفتیان کرام ، گزارش ہے کہ درج ذیل سوال کا جواب عنایت فرمادیں، نوازش ہوگی: ہمارا کام جیولری کا ہے، ہماری جیولری آن لائن بھی بیچی جاتی ہیں، جس کا طریقہ کار کچھ ایسا ہوتا ہے کہ ہم دوکاندار کسی کو کہہ دیتے ہیں کہ ہماری جیولری کی تصاویر لیکر ان کی سوشل میڈیا وغیرہ میں تشہیر کریں، پھر جب اسے آرڈر ملتے ہیں تو وہ ہمیں آرڈر کرتا ہے جسے ہم اس تشہیر کرنے والے کے ایڈریس پر بھیج دیتے ہیں وہاں سے وہ اپنے خریدار کو بیچ دیتا ہے۔ خریدار تک پہنچانے کی ذمہ داری پھر اس کی ہوتی ہے۔ لیکن کبھی کبھی ایسا بھی ہوتا ہے کہ تشہیر کرنے والا کسی دوسرے شہر مثلا حیدر آباد میں رہتا ہے، اور ہم دوکاندار کراچی میں، اور اسے کسی دوسرے شہر مثلا میر پور خاص سے آرڈر ملتا ہے، تو وہ بجائے اس کے کہ پہلے اپنے پاس مال منگواکر پھر آگے اپنے خریدار کو ارسال کرے وہ ہمیں کہ دیتا ہے کہ آپ یہ مال میرپور خاص بھجوادیں۔ ہم ٹی سی ایس کے خصوصی بزنس اکاؤنٹ کے ذریعہ اسے بھجوادیتے ہیں۔ اور جب مشتہر کے خریدار کی طرف سے ہمیں پیسے موصول ہوجاتے ہیں تو ہم مشتہر سے اپنا حساب کلئیر کرلیتے ہیں۔ ہمارے مشتہر کے ساتھ آرڈر کے معاہدہ نامہ میں یہ لکھا ہوتا ہے:
1. تمام پرائز ڈیلیوری چارجز کے بغیر ہیں۔ 2. اپنے آرڈر بک کروانے کے ایک گھنٹہ بعد وصول کرسکتے ہیں۔ 3. رائیڈر کو سامان کی تفصیل دیکر بھیجیں تاکہ شاپ پر تصویر دکھا کر مال لے لے۔ 4. آرڈر بک کرنے کے تین دن کے اندر اپنا آرڈر پک کرلیں 5. آرڈر بک کرنے سے پہلے سٹاک کنفرم کرلیں۔ 6. ہم آپ کی طرف سے آپ کے کسٹمر کو آرڈر ڈیلیور کردیں گے۔کراچی کے ڈیلیوری چارجز ۱۲۰روپے فی نصف کلو۔پاکستان کے اندر ڈیلیوری چارجز ۲۲۰روپے فی نصف کلو۔ 7. کیش آن ڈیلیوری کی صورت میں آپ کی رقم اس وقت آپ کو دی جائے گی جب ہمارے اکاؤنٹ میں موصول ہوگی۔ اب سوال یہ ہے کہ (1) کیا اس طرح کا معاملہ کرنا درست ہے؟ نیز اگر درست نہیں تو انہیں درست کیسے کیا جاسکتا ہے۔ (2) اگر حیدر آباد والامشتہر میرپور خاص کے اپنے خریدار کے لئے ہمارے ٹی سی ایس کے خصوصی اکاؤنٹ سے آرڈر بھجواتا ہے اور راستے میں مال کو نقصان پہنچتا ہے تو شرعی نقطہ نظر سے نقصان کی ذمہ داری کس پر ہونی چاہئے؟ واضح رہے کہ ہم صرف اس کے کہنے پر یہ آرڈر بھیجتے ہیں، اور اس کا اس سارے عمل میں کوئی رسک نہیں ہورہا ہے۔ اس میں ایک مسئلہ یہ بھی ہے کہ ٹی سی ایس مخصوص اکاؤنٹ کمپنی کی پالیسی پیچیدگیوں کی وجہ سے حیدر آبادوالا خود نہیں بنا سکتا ہے، اس لئے ہم اس سے یہ نہیں کہہ سکتے ہیں کہ آپ اپنے طور پر ٹی سی ایس بک کرلیں، اور یہاں سے مال وصول کرلیں۔","<p>بسم الله الرحمن الرحيم</p><p> </p><p>Fatwa:3-44T/L=3/1443</p><p>&nbsp;مذکورہ بالا صورت میں سوال سے پتہ چلتا ہے کہ مشتہر کی حیثیت بائع کی ہے یہی وجہ ہے کہ وہ سامان کو اولاً اپنے پاس منگانے کے بعد اس کو آگے فروخت کرتا ہے اور اس میں پہلی صورت میں خرابی یہ ہے کہ وہ ایسی چیز کو فروخت کررہا ہے جو اس کے پاس موجود نہیں جبکہ جو چیز فروخت کرنا مقصود ہو اس کا بائع کی ملکیت میں ہونا شرعاً ضروری ہے اور دوسری صورت میں مزید خرابی یہ بھی ہے کہ مبیع کو اس پر قبضہ سے پہلے آگے فروخت کررہا ہے جبکہ منقولی اشیاء پر قبضہ سے پہلے اس کو آگے فروخت کرنا جائز نہیں؛ البتہ جواز کی صورت یہ ہوسکتی ہے کہ بائع مال اپنے پاس پہنچنے سے پہلے بیع نہ کرے، بلکہ وعدہٴ بیع کرے،بیع مال پہنچنے کے بعد کرے اور وہ مشتری سے یہ کہہ دے کہ یہ چیز اگر آپ مجھ سے خریدیں گے تو میں آپ کو اتنے کی دوں گا اور جب مال پہونچ جائے تو ازسرِ نو معاملہ کرلے اور یہ بھی صورت ہوسکتی ہے کہ وہ سابقہ طے شدہ ریٹ پر سامان آگے بھیج دے اگر مشتری اسکو لے لیتا ہے تو تعاطی کے طور پر یہ بیع درست ہوجائے گی، اور دوسری شکل میں یہ بھی کرنا ہوگا کہ مال کو آگے بھیجنے سے پہلے وہاں اپنے کسی آدمی کو وکیل بنادے جو اس پر قبضہ کرلے اور پھر وہ مشتری کے پاس خود یا آپ کے توسط اور آپ کے ٹی سی اکاؤنٹ کے ذریعہ مال کو مشتری تک بھیجوادے، اور ان دونوں شکلوں سے ہٹ کر اگر مشتہر بطور دلال کام کرے مثلاً: وہ گراہک تک آپ کو پہونچائے اور مشتری کو سامان آپ فروخت کریں اور وہ اپنی اجرت مقرر کرکے خواہ آپ سے یا مشتری سے یا دونوں سے لے لے تو اس کی گنجائش ہوگی۔جہاں تک خریدار کے ضمان و قبضہ سے پہلے مبیع کے ہلاک ہونے کا تعلق ہے تو اگر مال پہونچانے کی ذمہ داری بائع کی ہے جیساکہ سوال سے پتہ چل رہا ہے تو مال ہلاک ہونے کی صورت میں نقصان کا ذمہ دار بھی بائع ہوگا خریدار پر قبل القبض کوئی ضمان و ذمہ داری عائد نہیں ہوگی ۔</p><p>نوٹ: آپ نے جو معاہدہ نامہ لکھا ہے اس میں مضائقہ نہیں ، تراضی طرفین سے اس طری کے معاہدہ کی گنجائش ہے۔</p><p>عن ابن عباس، قال: قال رسول اللہ صلی اللہ علیہ وسلم: من ابتاع طعاما فلا یبعہ حتی یقبضہ ، قال ابن عباس: وأحسب کل شیء بمنزلة الطعام(صحیح مسلم 3/ 1160) لأن بیع المنقول قبل القبض لا یجوز،(المحیط البرہانی فی الفقہ النعمانی 7/ 46) قَالَ - رَحِمَہُ اللَّہُ - (لَا بَیْعُ الْمَنْقُولِ) أَیْ لَا یَجُوزُ بَیْعُ الْمَنْقُولِ قَبْلَ الْقَبْضِ لِمَا رَوَیْنَا وَلِقَوْلِہِ - عَلَیْہِ الصَّلَاةُ وَالسَّلَامُ - إذَا ابْتَعْت طَعَامًا فَلَا تَبِعْہُ حَتَّی تَسْتَوْفِیَہُ رَوَاہُ مُسْلِمٌ وَأَحْمَدُ وَلِأَنَّ فِیہِ غَرَرَ انْفِسَاخِ الْعَقْدِ عَلَی اعْتِبَارِ الْہَلَاکِ قَبْلَ الْقَبْضِ؛ لِأَنَّہُ إذَا ہَلَکَ الْمَبِیعُ قَبْلَ الْقَبْضِ یَنْفَسِخُ الْعَقْدُ فَیَتَبَیَّنُ أَنَّہُ بَاعَ مَا لَا یَمْلِکُ وَالْغَرَرُ حَرَامٌ (تبیین الحقائق شرح کنز الدقائق وحاشیة الشلبی 4/ 80) قال فی التتارخانیة: وفی الدلال والسمسار یجب أجر المثل، وما تواضعوا علیہ أن فی کل عشرة دنانیر کذا فذاک حرام علیہم. وفی الحاوی: سئل محمد بن سلمة عن أجرة السمسار، فقال: أرجو أنہ لا بأس بہ وإن کان فی الأصل فاسدا لکثرة التعامل وکثیر من ہذا غیر جائز، فجوزوہ لحاجة الناس إلیہ(الدر المختار وحاشیة ابن عابدین (رد المحتار) 6/ 63) اور شرح منظومہ ابن وہبان میں ہے: لو سعی البائع بینہما وباع المالک بنفسہ ینظر إلی العرف إن کانت الدلالة علی البائع فعلیہ وإن کانت علی المشتری فعلیہ وإن کانت علیہما فعلیہما. (شرح منظومة ابن وہبان:2/78، الوقف المدنی الخیری) المبیع إذا ہلک فی ید البائع قبل أن یقبضہ المشتری یکون من مال البائع ولاشئی علی المشتری... وإذا ہلک المبیع بعد القبض ہلک من مال المشتری ولاشئی علی البائع.( شرح المجلة خالد الأتاسی:2/223- 225) (سئل) فیما إذا بعث المدیون مبلغ الدین مع رسولہ لدائنہ فہلک مع الرسول فہل یہلک علی المدیون؟ (الجواب) : نعم بعث المدیون المال علی ید رسول فہلک فإن کان رسول الدائن ہلک علیہ وإن کان رسول المدیون ہلک علیہ أشباہ من الوکالة.(العقود الدریة فی تنقیح الفتاوی الحامدیة 1/ 343)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605905,deoband,معاملات,بیع و تجارت
07-Aug-2021,https://darulifta-deoband.com/home/ur/business/605708,حرام پیسوں سے بزنس پروموٹ کروا نا,اگر ہمیں معلوم ہو کہ ایک شخص دھوکے سے پیسہ کما تا ہے اور اُن پیسوں سے لوگوں کا بزنس بھی پروموٹ کرتا ہے تو کیا ہم انہی پیسوں سے اُن سے بزنس پروموٹ کروا سکتے ہیں؟وہ دوسرے لوگوں کی نسبت کم پیسہ لیتا ہے ؟,"<p>بسم الله الرحمن الرحيم</p><p> </p><p>Fatwa : 1165-823/D=12/1442</p><p>&nbsp;”ان پیسوں سے لوگوں کا بزنس بھی پروموٹ کرتا ہے“ صورت حال واضح نہیں ہے صحیح صورت حال بالوضاحت تحریر کریں۔</p><p>اتنی بات تو متعین ہے کہ جس کے بارے میں معلوم ہوکہ وہ دھوکہ سے پیسہ کماتا ہے اس کے ساتھ بزنس میں شرکت کرنے سے احتراز کرنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605708,deoband,معاملات,بیع و تجارت
