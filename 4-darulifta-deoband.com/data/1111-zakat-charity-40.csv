issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/zakat-charity/65924,کیا آدمی زکاة کے مال سے کپڑے خرید کر دے سکتاہے؟,کیا آدمی زکاة کے مال سے کپڑے خرید کر دے سکتاہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 681-681/B=9/1437</span></p><p dir=""RTL"">
	&nbsp;</p><p dir=""RTL"">
	جی ہاں خرید سکتے ہیں پھر وہ کپڑا غریب کو دے کر اسے مالک بنادیں، تو اس طرح بھی زکوة ادا ہوجائے گی۔ مگر بہتر یہ ہے کہ زکوة نقد کے ساتھ دی جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65924,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/65685,کیا پورے سال غریبوں کو دیئے جانے والے پیسے کو زکاة میں شمار کرسکتے ہیں؟,(۱) اگر حساب میں کچھ چھوٹ جائے اور صحیح وقت پر زکاة ادا کردی جائے تو پھر صحیح رقم کا فیصلہ کیسے کیا جائے گا؟ کیا تاخیر ہونے کی وجہ سے اگلے سال کے لیے زکاة ڈبل ہوجائے گی؟ (۲) کیا پورے سال غریبوں کو دیئے جانے والے پیسے کو زکاة میں شمار کرسکتے ہیں؟ (۳) والدین زکاة سے مستثنی ہیں، یہ واضح ہے، مگر کیا ان کے علاج معالجے کی رقم یا میڈی کلیم وغیرہ (صحت بیمہ)کی رقم کو زکاة میں شمار کیا جاسکتاہے؟جزاک اللہ خیرا,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 895-854/SN=9/1437</span></p><p dir=""RTL"">
	&nbsp;</p><p dir=""RTL"">
	(۱) ادائیگی زکوة کے لئے اموال کا حساب لگاتے وقت اگر کچھ حساب چھوٹ جائے تو جب معلوم ہواسی وقت صرف چھوٹی ہوئی رقم کی زکوة ادا کردی جائے کافی ہے، اگر چھوٹی ہوئی رقم کی تحدید مشکل ہوتو اندازہ کیا جائے، زیادہ سے زیادہ جتنا اندازہ میں آئے، اس کی زکوة ادا کردی جائے ان شاء اللہ ذمہ فارغ ہو جائے گا۔ (سوال کا منشا کچھ اور ہوتو اس کی وضاحت کرکے دوبارہ سوال کریں) ۔</p><p dir=""RTL"">
	(۲) زکوة کی نیت سے جو رقم ادا کی جائے وہی زکوة میں شمار ہوگی، غریبوں کو جو رقم پورے سال زکوة کی نیت کے بغیر؛ بلکہ صدقہ وغیرہ کے طور پر دی جاتی رہی اسے ”زکوة“ شمار کرنا درست نہ ہوگا۔</p><p dir=""RTL"">
	(۳) نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65685,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/65499,زکوة کے لئے مملوک ہونا شرط ہے یا مقبوض ہونا بھی شرط ہے ؟,صورت اول:ایک صاحب یکم رمضان کو زکوٰة اداکرتے ہیں یعنی ان کے سال ہوراہونے کی تاریخ یکم رمضان ہے ۔وہ کاروباری آدمی ہیں۔26شعبان کو انہوں نے 50 ہزار کا مال تین دن کے ادھار پر فروخت کردیاتوکیاوہ یکم رمضان کو اس 50 ہزار کی بھی زکوٰة اداکریں گے حالانکہ وہ 50ہزار اگرچہ مملوک تو ہیں لیکن مقبوض نہیں ہیں۔اس صورت کاکیاحکم ہے ؟ صورت ثانیہ:ایک آدمی نے 50 ہزار میں استصناع کا معاملہ کیاہے ۔مستصنع نے معاملہ کرتے وقت 30 ہزار ایڈوانس دے دیا۔اس 30 ہزارکی زکوة صانع پر یا مستصنع پر ہے ؟اور سامان صانع نے ابھی تیار کرکے دیناہے تواس کی زکوٰة صانع پر ہے یا مستصنع پر ہے ؟ صورت ثالثہ:عربون کی زکوٰة کس کے ذمے ہے ؟ٹوکن منی پر زکوٰة کس کے ذمے ہے ؟سیکیورٹی کی رقم پر زکوٰة کس کے ذمے ہے ؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: 951-1008/Sn=9/1438</span></p><p dir=""RTL"" style=""text-align: justify;"">
	(۱) صورت مسئولہ میں یہ صاحب یکم رمضان کو جب زکات کا حساب کریں گے اس وقت دیگر قابل زکات مال کے ساتھ اس پچاس ہزار روپئے کو بھی شامل کرکے حساب کرنا ضروری ہے؛ کیوں کہ یہ مالِ تجارت کا بدل اور مالِ تجارت کے بدل میں بہرحال زکات واجب ہے اگرچہ وہ ہنوز قبضے میں نہ آیا ہو؛ البتہ اس پچاس ہزار روپئے کی جتنی زکات بنتی ہو اس کو اس وقت ادا کرنا ضروری نہیں ہے؛ بلکہ جب وصول ہوجائے اس وقت ضروری ہے، اگر وصول ہونے میں ایک سے زائد سال لگ جائے تو وصولیابی کے بعد تمام سنین ماضیہ کی زکات ادا کرنی ہوگی۔</p><p dir=""RTL"" style=""text-align: justify;"">
	(۲) اس رقم کا مالک صانع ہے اور صانع ہی پر اس کی زکات واجب ہے۔ الثمن المدفوع مقدّمًا عند إبرام العقد مملوک للصانع یجوز لہ الانتفاع والاسترباح وتجب علیہ الزکاة فیہ․․․․ تخریجًا للثمن المقدم فی الاستصناع علی الأجرة المقدمة أو ما اشترط تعجیلہ (فقہ البیوع، ۱/۶۰۶، ط: دار المعارف، دیوبند)</p><p dir=""RTL"" style=""text-align: justify;"">
	(۳) مستصنع کو سپرد کرنے سے پہلے سامان کا مالک صانع ہے ہے؛ لہٰذا صانع پر ہی اس کی زکاة حسب شرائط لازم ہوگی۔ والمصنوع قبل التسلیم ملک للصانع؛ ولہٰذا ذکر الفقہاء أنہ یجوز لہ أن یبیعہ من غیرہ کما في الدر المختار فصح بیع الصانع لمصنوعہ قبل روٴیة آخرہ وعلّق علیہ ابن عابدین بقولہ ”الأولی قبل اختیارہ؛ لأن مدار تعینہ لہ علی اختیارہ وہو یتحقق بقبضہ قبل الروٴیة الخ (فقہ البیوع: ۱/۶۰۱،ط: دار المعارف)</p><p dir=""RTL"" style=""text-align: justify;"">
	(۴) ایجاب وقبول مکمل ہونے کے بعد مشتری بائع کو ثمن کا جو حصہ پیشگی دیدیتا ہے اس کا مالک بائع ہے؛ لہٰذا اس کی زکات بھی بائع پر ہوگی۔</p><p dir=""RTL"" style=""text-align: justify;"">
	(۵) ٹوکن منی کی پوری حقیقت لکھیں، پھر ان شاء اللہ حکم تحریر کیا جائے گا۔</p><p dir=""RTL"" style=""text-align: justify;"">
	(۶) کن شرائط کے ساتھ موجر اور مستاجر کے درمیان معاملہ ہوا؟ یعنی سیکیوریٹی کی واپسی، کرایہ میں بتدریج کٹوتی، اسی طرح کی وجہ سے کرایہ میں کمی وغیرہ جو کچھ بھی معاملہ باہم طے ہوا ہو اس کی وضاحت کی جائے ، پھر ان شاء اللہ اس سوال کا حکم شرعی تحریر کیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65499,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/65497,دیوالیہ ہونے پر آدمی صاحب نصاب رہے گا یا نہیں؟,جناب مفتی صاحب، میرا سوال یہ ہے کہ ایک آدمی یکم شعبان 1436کو صاحب نصاب بن گیا۔پھر ذوالقعدہ میں اس پر اتناقرضہ چڑھ گیا کہ وہ اس کے اثاثوں کو محیط ہوگیایعنی اس نے ذوالقعدہ میں اپناحساب کتاب کیاتووہ اس نتیجہ پر پہنچا کہ اگر آج مجھ پر زکوة ہوتی تومیں صاحب نصاب نہیں ہوں کیونکہ مجھ پر قرضہ بہت زیادہ ہے کہ اگر اس کو منہا کروں تومیں منفی میں چلاجاؤں گا۔ سوال یہ ہے کہ آیا اس شخص کی تاریخ تبدیل ہوجائے گی یا یکم شعبان 1437 کو دیکھاجائے گاکہ وہ صاحب نصاب ہے یانہیں ؟کیونکہ حولان حول کی شرط کا مطلب تو یہی ہے کہ سال کے دوران اتار چڑھاؤکا کوئی اعتبار نہیں الایہ کہ بندہ بالفعل زیرومیں چلاجائے ۔اس سلسلہ میں رہنمائی فرمائیں کہ ذوالقعدہ سے اس آدمی کی تاریخ بدلنے کا حکم لگائیں گے یا یکم شعبان 1437کو تاریخ کے حوالے سے حکم لگائیں گے ؟جواب دیکر عنداللہ ماجور ہوں۔جواب ذراجلدی چاہیئے ۔جزاک اللہ خیرا,"<p>بسم الله الرحمن الرحيم</p><p> Fatwa ID: 754-766/Sd=9/1437

صورت مسئولہ میں یکم شعبان ۱۴۳۷ھ میں دیکھا جائے گا کہ وہ صاحب نصاب ہے یا نہیں، یکم شعبان ۱۴۳۶ھ میں جب وہ صاحب نصاب بن گیا، تو ذو القعدہ کے مہینے میں قرض کی وجہ سے اُس کے صاحب نصاب باقی نہ رہنے سے کوئی فرق نہیں پڑے گا؛ لہذااگر وہ یکم شعبان ۱۴۳۷ھ میں صاحب نصاب رہے گا، تو اُس پر زکات واجب ہوگی۔ کمال النصاب شرط وجوب الزکوة… لکن ہذا الشرط یعتبر في أول الحول وفي آخرھ لا في خلالہ، حتی لو انتقص النصاب في أثناء الحول، ثم کمل في آخرہ تجب الزکوة، سواء کان من السوائم أو من الذہب والفضة، أو مال التجارة۔ (بدائع الصنائع ۲/۹۹زکریا) فلتزمہ الزکاة إذا تم الحول لوجود کمال النصاب فی طرفی الحول مع بقاء شئ منہ فی خلال الحول۔ (المبسوط السرخسي ج: ۲ جزء: ۳ کتاب نوادر الزکاة دار الفکر)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65497,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/65491,میرے والد اور ہم سبھی زکاة کے پیسے غریب چچا كی بیٹی كی شادی میں خرچ كرنا چاہتے ہیں؟,میرے چچا کی مالی حالت مضبوط نہیں ہے، وہ کوئی کام نہیں کرتے ہیں اور ایک چھوٹی پروپرٹی سے ملنے والے کریہ سے گذر بسر کررہے ہیں، ان کی بیوی اور بیٹیاں میں گھر میں سلائی اور ٹیوشن پڑھاکر پیسے کماتی ہیں۔ الحمد للہ، ہم مالی اعتبار سے مضبوط ہیں اور ہم ہر سال کچھ لاکھ روپئے زکاة میں دیتے ہیں ، چچا کی بڑی بیٹی کی شادی ہونے والی ہے، میرے والد اور ہم سبھی زکاة کے پیسے اس کی شادی کی تقریب کرنا چاہتے ہیں چچا کو بتائے بغیر کہ یہ زکاة کے پیسے ہیں تو کیا ان کو بتائے بغیر ایسا کرنا درست ہے؟کیا ان کی مدد کرنے کا یہ درست طریقہ ہے؟ براہ کرم، رہنمائی فرمائیں۔,"<p>بسم الله الرحمن الرحيم</p><p> </p><p>
	Fatwa ID: 1028-1001/H=10/1437<br>
	<br>
	اگر آپ کا چچا مستحق زکوة ہو، تو زکوة کا پیسہ بتائے بغیر نصاب سے کم کم کا مالک بنانے اور اور چچا کے قبضہ میں دیدینے سے اپنی زکوة ادا ہوجائے گی، کیونکہ فقہاء نے لکھا ہے کہ اتنا مال زکوة ایک ساتھ دینا کہ خود لینے والے پر بھی زکوة واجب ہوجائے مکروہ ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65491,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/65461,کیا زکاة کی رقم سے سامان یا مثلاً عمرے کا ٹکٹ خرید کر دیا جاسکتاہے؟,(۱) کیا زکاة کی رقم سے سامان یا مثلاً عمرے کا ٹکٹ خرید کر دیا جاسکتاہے؟ (۲) کیا زکاة کی رقم سے کچھ کپڑے خرید کر مرحومین کو ثواب پہنچا سکتے ہیں؟,"<p>بسم الله الرحمن الرحيم</p><p> Fatwa ID: 717-881/SD=10/1437

(۱) جی ہاں! زکوة کی رقم سے کسی ضرورت مند کو سامان یا عمرے کا ٹکٹ خرید کر دیا جاسکتا ہے۔ 
(۲) زکوة کی رقم کے لیے کسی غریب کو مالک بنانا ضروری ہے، زکوة غرباء کا حق ہے، اس رقم سے کپڑے خرید کر کسی غریب کو دیے جاسکتے ہیں اور ادائے گی زکوة کا ثواب مرحومین کو بھی پہنچایا جاسکتا ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65461,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/65404,پاگل اور مجنون کو زکات دینا کیسا ہے؟,کیا پاگل یا نیم پاگل کو زکات یا صدقہ دے سکتے ہیں یا نہیں؟طریقہ کیا ہے ِ؟ دعا کی درخواست ہے ۔,"<p>بسم الله الرحمن الرحيم</p><p> Fatwa ID: 760-710/Sn=8/1437

 جو شخص بالکل پاگل ہو کہ وہ قبضہ اور ملکیت ہی کو نہیں سمجھتا تو اسے براہ راست زکات دیناجائز نہیں ہے، اسے زکات دینے سے زکات ادا نہ ہوگی؛ البتہ ایسی صورت میں اگر پاگل کے ولی کو زکات دی جائے؛ تاکہ وہ پاگل پر خرچ کرے تو جائز ہے بہ شرطے کہ پاگل مستحق زکات ہو، اگر وہ اتنا پاگل نہیں ہے؛ بلکہ وہ قبضہ کو سمجھتا ہے تو اسے زکات دے سکتے ہیں۔ ویصرف المزکي إلی بعضہم أو کلہم․ ․ ․ ․ تملیکا (در مختار) وقال الشامي: وفي التملیک اشارة إلی أنہ لایصرف إلی مجنون وصبي غیر مراہق إلا إذا قبض لہما من یجوز لہ قبضہ کالأب والوصي وغیرہما ویصرف إلی مراہق یعقل الأخذ الخ (در مختار مع الشامی، ۳/۲۹۱، ط: زکریا) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65404,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/64867,Zakat میرا سوال زکاة کے بارے میں ہے,میرا سوال زکاة کے بارے میں ہے۔ (۱) میرے حساب سے زکاة بہت زیادہ نازک اور بہت زیادہ غلط سمجھاجانے والا اسلام کا ستون ہے۔میں اس بارے میں جتنا زیادہ پڑھتاہوں اتنا ہی زیادہ تذبذب کا شکار ہوجاتاہوں۔ (۲) میرا سوال یہ ہے کہ میں مٹرو سٹی (دہلی ، ممبئی ) میں ایک گھر /فلیٹ خریدنا چاہتاہوں، اس کے لیے میرے پاس دو راستے ہیں، لون لے کر خریدوں اور سود ادا کروں ، اس صورت میں زکاة دینا نہیں ہوگی کیوں کہ میرے اوپر قرض ہوگا۔ (۲) چھوٹی زمین /پروپرٹی خریدنا اوراس کو ایسے وقت میں بیچنا کہ میں اپنے لیے گھر خرید سکوں ۔ سوال یہ ہے کہ کیا دونوں صورتوں میں زکاة واجب ہوگی؟، کیا مجھے چھوٹی پروپرٹی کی زکاة دینا ہوگی جسے میں نے خریدی ہے تاکہ میں اس کو بیچ کر گھر خرید سکوں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 859-877/N=9/1437</span></p><p dir=""RTL"">
	&nbsp;</p><p dir=""RTL"">
	(۱) : آپ کسی معتبر مفتی کی نگرانی میں زکوة کے مسائل پڑھیں یا ان سے سیکھیں، انشاء اللہ آپ کو کسی طرح کا تذبذب یا تردد وغیرہ نہ ہوگا۔</p><p dir=""RTL"">
	(۲) : ذاتی گھر خریدنے کے لیے بینک یا کسی سودے ادارے سے لون لینا، یعنی: سود پر قرض لینا ناجائز وحرام ہے؛ اس لیے آپ پہلا طریقہ ہرگز اختیار نہ کریں، آپ اگر ذاتی گھر خریدنا چاہتے ہیں تو دوسری صورت مناسب ہے، البتہ جب آپ نے کوئی زمین فروخت کرنے کی نیت سے خریدی تو وہ از روئے شرع مال تجارت کہلائے گی اور ہر سال اس کی مالیت پر زکوة واجب ہوگی بشرطیکہ آپ اس کی مالیت سے دیگر مال زکوة کو ملاکر صاحب نصاب ہوتے ہوں جیسا کہ عام طور پر پروپرٹی کی خریداری میں ایسا ہی ہوجاتا ہے۔ اس صورت میں آپ زکوة کو ہرگز بوجھ نہ سمجھیں، اگر آپ خوش دلی سے زکوة ادا کریں گے توآپ کا مال مختلف خسارے اور نقصانات سے اللہ تعالی کی حفاظت میں رہے گا اور اس میں انشاء اللہ خوب خیر وبرکت ہوگی۔ اللہ تعالی نے مالداروں پر جو زکوة فرض فرمائی ہے، اس میں مالداروں کا ایک اہم فائدہ یہ ہے کہ ان کے لیے آخرت میں زکوة کی ادائیگی کا بے پناہ ثواب اکٹھا ہوتا ہے اور انھیں فرض کی ادائیگی کا ثواب ملتا ہے؛ اس لیے اللہ تعالی نے جن لوگوں کو دولت عطا فرماکر ان پر زکوة فرض فرمائی ہے انھیں اللہ کا شکر ادا کرنا چاہئے جیسے: کسی کو اللہ تعالی حج کی توفیق عطا فرمادیں یا ماہ رمضان میں خوب عبادت کی توفیق عطا فرمادیں تو اس پر اللہ تعالی کا شکر ادا کرنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64867,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/64800,کیا زکات رمضان ہی میں دی جائے گی یا اوردیگر مہینوں میں بھی دی جاسکتی ہے؟,(۱) حضرت ہمارے گھر بچوں کے کپڑوں پر خرگوش بطخ کی اور کئی جانداروں کی تصویر بنی ہوتی ہے اس کے علاوہ مرد کے ٹائٹ جینس وغیرہ، جوائنٹ فیملی سسٹم ہے اس لئیے مجھے کپڑے دھونے پڑتے ہیں کیا میں ایسے کپڑے دھو سکتی ہوں؟ (۲) ایسی شادی جس میں اللہ تعالیٰ کی ناراضگی والے کام ہوں میں جاتی تو نہیں لیکن کوئی وہاں سے کہانا لا کے دے تو کیا وہ جائز ہے ؟ (۳) کیا رمضان المبارک میں ہی زکوة دینے کا حکم ہے یا اس کے علاوہ بھی دے سکتے ہیں؟ (۴) ہمارے ہاں مولانا حضرات عشاء کی نماز سے پہلے یا بعد میں لاوڈ سپیکر پر قرآن مجید کی تلاوت کرتے ہیں جو مسجد قریب ہے وہاں جب تلاوت ہو تو میں چپ رہتی ہوں لیکن جو تہوڑی دور ہے وہاں جب تلاوت ہو توایسا نہیں کرتی ان مولوی صاحب کی بات صحیح سمجھ نہیں آتی کیا میرا عمل صیح ہے ؟,"<p>بسم الله الرحمن الرحيم</p><p> Fatwa ID: 689-657/Sn=7/1437

(۱) دھو تو سکتی ہیں؛ لیکن یہ بات ملحوظ رہے کہ تصویر پر مشتمل کپڑے بچوں کو پہنانا بھی مکروہ اور گناہ ہے، اسی طرح ٹائٹ جینس (جس سے بدن کے اعضائے مخفیہ کی ساخت ظاہر ہوتی ہے) پہننا جائز نہیں ہے (تکملہٴ فتح الملہم، ۴/۸۸، کتاب اللباس والزینة، ط: اشرفی) ؛ اس لئے آپ یہ کوشش کریں کہ گھر میں ایسے کپڑے آئے ہی نہ۔ 
(۲) کھانا چونکہ فی نفسہ پاک ہے؛ اس لئے کھانے کی گنجائش ہے؛ لیکن اگر اس سے بھی بچا جائے تو اولیٰ ہے۔
(۳) جی ہاں !رمضان کے علاوہ بھی دے سکتے ہیں، رمضان ہی میں ادا کرنا ضروری نہیں ہے۔ 
(۴) آپ کا طرزِ عمل ٹھیک ہے؛ البتہ مسجد والوں کو چاہئے کہ لاوٴڈ اسپیکر پر قرآن کریم کی تلاوت کا سلسلہ بند کریں؛ اس لئے کہ لوگ اپنی مصروفیتوں کی وجہ سے قرآن کریم سننے کے آداب کی رعایت نہیں کر پاتے اور اسپیکر پر تلاوت کرنا انھیں بلا وجہ زحمت میں ڈالنا ہے، جو قطعا مناسب نہیں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64800,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/63398,میں ڈرائیور ہوں، الحمداللہ، میری پگار 1700 ریال ہے ، اگر کو ئی مجھے صدقہ یا زکات کا پیسہ دے تولینا درست ہے ؟,میں ڈرائیور ہوں، الحمداللہ، میری پگار 1700 ریال ہے ، اگر کو ئی مجھے صدقہ یا زکات کا پیسہ دے تولینا درست ہے ؟,"<p>بسم الله الرحمن الرحيم</p><p> Fatwa ID: 329-292/Sn=4/1437-U

اگر آپ صاحبِ نصاب ہیں یعنی آپ کی ملکیت میں قرض منہا کرنے کے بعد اتنا پیسہ، زیورات اور زائد از ضرورت اثاثہ ہے جس کی مالیت 612گرام، 360 ملی گرام چاندی کی قیمت کے برابر ہو تو آپ کے لیے زکات اور صدقاتِ واجبہ کی رقم لینا جائز نہیں ہے، صدقاتِ نافلہ لینے کی گنجائش ہے؛ لیکن اس سے بھی احتیاط کرنا چاہیے۔ قرآن کریم میں ہے: إنما الصدقات للفقراء والمساکین ․․․ الآیة․ درمختار میں ہے: مصرف الزکاة والعشر․․․ ہو فقیر وہو من لہ أدنی شيء أي دون نصاب أو قدر نصاب غیر تام مستغرق في الحاجة (۳/ ۲۸۴، ط: زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63398,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/63019,کیا مجھے زکاة اصل رقم پر دینی ہوگی یا پھر جو رقم مجھے منافع کی ملتی ہے اس پر؟,میرا سوال یہ ہے کہ میں نے ایک کمپنی میں 100000 روپئے لگائے ہیں ، اور کمپنی مجھے ہر مہینے اس رقم پر منافع دیتی ہے، 1000 سے 1600 تک کے بیچ تو کم یا زیادہ ہوتی رہتی ہے ، یعنی منافع کا کوئی فکس رقم نہیں ہے، کبھی کم بھی ملتاہے اور کبھی کچھ زیادہ ملتاہے ۔ اب میرا سوال یہ ہے کہ کیا مجھے زکاة اس 100000 پر دینی ہوگی یا پھر جو رقم مجھے منافع کی ملتی ہے اس پر؟,"<p>بسم الله الرحمن الرحيم</p><p> Fatwa ID: 251-264/Sn=4/1437-U

آپ کو پورے ایک لاکھ رقم کی مع منافع زکات حسب شرائط ادا کرنی ہوگی بہ شرطے کہ کمپنی میں آپ کی رقم نقد کی شکل میں ہو یا قابل زکات اثاثہ میں مشغول ہو۔
نوٹ: یہ تو زکات کے بارے میں حکم ہوا؛ باقی آپ نے کمپنی میں جو پیسے لگائے ہیں اس کی پوری نوعیت (مثلاً نفع ونقصان کے سلسلے میں کمپنی کے ساتھ آپ کا کیا معاہدہ ہوا؟ کمپنی کیا تجارت کرتی ہے؟ اس کا طریقہٴ کار کیا تجارت کے سلسلے اور منافع کے حساب کتاب میں کیا ہے) اور مکمل تفصیل لکھنے پر اس شراکت کا بھی حکم لکھا جاسکتا ہے کہ یہ صحیح ہے یا نہیں؟
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63019,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/62894,میں رمضان میں اپنی پھوپھی کے گھر میں تھا، وہاں سے عید میں اپنے گھر آنے لگا، میری پھوپھی نے مجھے دوسو روپئے دیئے اور کہا کہ دادی کو دیدینا، جن کو پیسے دینے تھے وہ میری پردادی سوتیلی لگی اور میری پھوپھی بھی سوتیلی دادی لگی، مگر وہ پیسے ذاتی خرچ میں خرچ ہوگیا اور میں دادی جان کو بھی نہیں بتا سکا کہ پھوپھی نے آپ کو پیسہ دیا ہے، میرے لوٹانے سے پہلے ہی عید بعد کچھ دن کے اندر دادی اپنے مالک حقیقی سے جاملیں، وہ پیسہ زکاة ،صدقہ ، یا ہدیہ تھا مجھے کچھ نہیں معلوم ہے، اب میں اس پیسے کا کیا کروں؟ ان کے نام سے مدرسہ میں دیدوں یا ان کے ورثہ کو دیدوں جو حالات سے مجبور بھی ہیں۔ بہتر رہنمائی فرمائیں۔ ویسے الحمد للہ وقت بہ وقت دادی کے ورثہ جو میرے داد بھی لگتے ہیں رشتے میں مدد کرتے رہتے ہیں، مگر اس پیسے کا معاملہ کیا کروں؟ مجھے بہت بے چینی اس معاملہ کو لے کر ؟جزاک اللہ,میں رمضان میں اپنی پھوپھی کے گھر میں تھا، وہاں سے عید میں اپنے گھر آنے لگا، میری پھوپھی نے مجھے دوسو روپئے دیئے اور کہا کہ دادی کو دیدینا، جن کو پیسے دینے تھے وہ میری پردادی سوتیلی لگی اور میری پھوپھی بھی سوتیلی دادی لگی، مگر وہ پیسے ذاتی خرچ میں خرچ ہوگیا اور میں دادی جان کو بھی نہیں بتا سکا کہ پھوپھی نے آپ کو پیسہ دیا ہے، میرے لوٹانے سے پہلے ہی عید بعد کچھ دن کے اندر دادی اپنے مالک حقیقی سے جاملیں، وہ پیسہ زکاة ،صدقہ ، یا ہدیہ تھا مجھے کچھ نہیں معلوم ہے، اب میں اس پیسے کا کیا کروں؟ ان کے نام سے مدرسہ میں دیدوں یا ان کے ورثہ کو دیدوں جو حالات سے مجبور بھی ہیں۔ بہتر رہنمائی فرمائیں۔ ویسے الحمد للہ وقت بہ وقت دادی کے ورثہ جو میرے داد بھی لگتے ہیں رشتے میں مدد کرتے رہتے ہیں، مگر اس پیسے کا معاملہ کیا کروں؟ مجھے بہت بے چینی اس معاملہ کو لے کر ؟جزاک اللہ,"<p>بسم الله الرحمن الرحيم</p><p> Fatwa ID: 213-161/D=3/1437-U

جب پھوپھی کے کہنے کے مطابق آپ دادی کو پیسے نہیں دے سکے اور ان کا انتقال ہوگیا تو آپ پھوپھی کو وہ رقم واپس کردیں اگر صورت حال ظاہر کرنے میں دشواری یا شرمندگی کا خطرہ ہے تو کسی بھی طریقہ پر وجہ بتلائے بغیر اگر آپ رقم ان تک پہنچا دیتے ہیں خواہ ہدیہ کہہ کر تو بھی آپ بری الذمہ ہوجائیں گے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62894,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/62536,میری سگی بہن کو میکے سے چار تولہ سونا ماں کے زیور سے حصہ ملا ہے، شوہر کوئی کام نہیں کرتا ، گھر کے اخراجات میکے سے پورے ہوتے ہیں ، پانچ بچے ہیں، ایک بیٹاجو تین ماہ سے بہت زیادہ بیمار ہیں، علاج کے لیے پیسے نہیں تو ایسی صورت میں کیا بڑی یا چھوٹی بہن اس بہن کی مدد زکاة کے پیسوں سے کرسکتی ہے ؟ براہ کرم، ایسے باریک مسئلے کے لیے رہنمائی کریں ۔,میری سگی بہن کو میکے سے چار تولہ سونا ماں کے زیور سے حصہ ملا ہے، شوہر کوئی کام نہیں کرتا ، گھر کے اخراجات میکے سے پورے ہوتے ہیں ، پانچ بچے ہیں، ایک بیٹاجو تین ماہ سے بہت زیادہ بیمار ہیں، علاج کے لیے پیسے نہیں تو ایسی صورت میں کیا بڑی یا چھوٹی بہن اس بہن کی مدد زکاة کے پیسوں سے کرسکتی ہے ؟ براہ کرم، ایسے باریک مسئلے کے لیے رہنمائی کریں ۔,"<p>بسم الله الرحمن الرحيم</p><p> Fatwa ID: 90-90/M=2/1437-U

آپ کی مذکورہ سگی بہن کے پاس اگر چار تولہ سونا کے علاوہ چاندی یا روپیہ وغیرہ کچھ بھی نہیں ہے تو ایسی صورت میں چھوٹی یا بڑی بہنیں اپنی اس غریب بہن کی زکاة کی رقم سے مدد کرسکتی ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62536,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/62506,پندرہ سال قبل ایک زمین خریدی گئی ،مدرسہ کے لیے جس میں کچھ حصہ پیسہ زکاة کا لگا کچھ تملیک کیاگیا اور کچھ تملیک نہیں کیا گیا...,پندرہ سال قبل ایک زمین خریدی گئی ،مدرسہ کے لیے جس میں کچھ حصہ پیسہ زکاة کا لگا کچھ تملیک کیاگیا اور کچھ تملیک نہیں کیا گیا اور اس زمین پر کچھ تعمیر بھی کی گئی جس میں بھی زکاة کی رقم بھی بغیر تملیک کے لگائی گئی ،کافی دنوں سے تو وہ زمین خالی پڑی ہوئی ہے وہاں کے محلے والے مسجد تعمیر کرنا چاہتے ہیں، کچھ علمائے کرام سے مشورہ کیا گیا تو انہوں نے مشورہ دیا کہ زمین کی قیمت دوسرے کسی مدرسہ میں ادا کریں اور عمارت کو گرا کر مسجد تعمیر کرسکتے ہیں؟ کیا یہ صورت شرعی نقطہ نظر سے جائز ہے یا اس کی کوئی دوسری صورت ہوسکتی ہے ؟ براہ کرم، جواب دیں،کیوں کہ اس زمین پر دوسرے لوگوں کی نظریں جس کی وجہ سے مسجد کی تعمیر کا مشورہ دیا جارہا ہے ؟,"<p>بسم الله الرحمن الرحيم</p><p> Fatwa ID: 160-160/M=3/1437-U

جو زمین مدرسہ کے لیے خریدی گئی ہے اس پر مسجد بنانا درست نہیں ہے؛ وإن اختلف أحدہما بأن بنی رجلان مجسدین أو رجلٌ مسجدًا ومدرسةً ووقف علیہما أوقافًا لا یجوز لہ ذلک أي الصرف المذکور․ (الدر مع الرد ج۴، ۳۶۰-۳۶۱ ط: سعید کراچی) البتہ زکاة کی رقم بغیر تملیک کے جو مدرسہ کی زمین کی خریداری میں خرچ ہوئی ہے وہ ناجائز ہوا ہے، خرچ کرنے والوں پر لازم ہے کہ اتنی رقم ضمان کے طور پر اپنی ملک سے مستحق لوگ پر تملیکاً خرچ کریں تاکہ زکاة دہندگان کی زکاة ادا ہوجائے۔ والودیعة لا تودع ولا تعار ولا تواجر ولا ترہن وإن فعل شیئًا منہا ضمن․ (الہندیة: ج۴ ص ۳۳۸، ط: رشیدیہ) ویشترط أن یکون الصرف تملیکاً لا إباحة کما مرّ․ لا یصرف إلی بناء نحو مسجد إلخ قال العلامة الشامي: کبناء القنطر والسقایا وإصلاح الطرقات وکری الأنہار والحج ․․․ والجہاد وکل ما لا تملیک فیہ․ (الدر مع الرد: ج۲ ص ۳۴۲، ط: سعید کراچی)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62506,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/62412,زکواة کے احکام کے سلسلے میں ایک رہنمائی درکار ہے,زکواة کے احکام کے سلسلے میں ایک رہنمائی درکار ہے ۔ آج کل کے مروجہ رہائشی منصوبوں میں بکنگ کرائے گئے مکان کی کل قیمت ایک مقررہ مدت (مثلاَ تین یا پانچ سا ل) میں جدول کے مطابق واجب الادا ہوتی ہے ۔ کیا اس مکان کی اس قیمت کوزکواة کے مال میں سے اسی طرح منہا کیا جائے گا جس طرح قرض کی رقم کو منہا کیا جاتا ہے ؟ اس بارے میں تفصیلی وضاحت فرمادیں ۔ جزاک اللہ,"<p>بسم الله الرحمن الرحيم</p><p> Fatwa ID: 235-235/B=3/1437-U

سالانہ جتنی مقدار رقم آپ کو فلیٹ کی ادا کرنی ہے اس کو منہا کرکے اس سال بقیہ رقم کی زکاة آپ نکالیں گے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62412,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/62210,میں یہ پوچھنا چاہتاہوں کہ زکاة فرضیت کی تاریخ سے پہلے دینا کیسا ہے؟,میں یہ پوچھنا چاہتاہوں کہ زکاة فرضیت کی تاریخ سے پہلے دینا کیسا ہے؟ اگر دے سکتے ہیں تو اس کیا ترتیب ہے؟ مجھے سونے کی زکاة سال گذرنے کے بعد دینا مشکل ہوتاہے، میں ہر مہینہ اپنی تنخواہ میں سے زکاة کا کچھ حصہ کسی غریب دینا چاہتاہوں۔ اگر میں ہر مہینہ تھوڑا تھوڑا کرکے زکاة دیدوں تو سال ختم ہونے پر جب سونے پر زکاة فرض ہوگی اس دن کیسے حساب کروں زکاة کا ؟,"<p>بسم الله الرحمن الرحيم</p><p> Fatwa ID: 49-31/D=1/1437-U

اگر آپ صاحب نصاب ہیں یعنی آپ پر زکاة فرض ہے، تو آپ پیشگی زکاة بھی ادا کرسکتے ہیں۔
(۲) اس کا طریقہ یہ اختیار کریں کہ ہرماہ جو رقم زکاة میں دیتے رہیں انھیں لکھتے رہیں، پھر نصاب کا سال پورا ہونے پر سونے چاندی نقد رقم سب کی مجموعی قیمت جوڑکر ڈھائی فیصد کا حساب لگالیں، ڈھائی فیصد (2.5% ) میں جو رقم ہے اب دیکھیں کہ آپ زکاة کے طور پر کتنی رقم ادا کرچکے ہیں، ادا کردہ رقم کے میزان کو واجب الاداء رقم میں سے گھٹادیں جتنی رہ جائے اسے اب آئندہ ادا کردیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62210,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/62187,صدقہ کے مال میں سے بیجا خرچ,میں خلیجی ملک میں رہتا ہوں۔ الحمد للہ بہت سارے لوگ ضرورت کے وقت مدد کے لئے رابطہ کرتے ہیں۔ میں یہاں موجود لوگوں سے کچھ پیسے جمع کر کے بھیجتا ہوں لیکن ایک آدمی جو مدد کے لئے ہم سے رابطہ کرتا ہے جس کے نام پر پیسے لیا ہے اس کو محض چند ہزار روپے دے کر باقی خود ہی رکھ لیتے ہیں۔ مزید وضاحت کے لئے عرض ہے کہ محمد نے فون پر بتایا کہ احمد کافی بیمار ہے اور علاج کے لئے پیسے نہیں ہیں ان کے پاس اور ان کو 2 لاکھ کی سخت ضرورت ہے ۔ توعبداللہ نے اہل خیر حضرات سے لیکر محمد کو 2 لاکھ روپے بھیج دیا۔ لیکن محمد نے احمد کو 72 ہزار دیا اور باقی خود ہضم کر گئے ۔ اس میں شریعت کا حکم واضح فرمائیں۔,"<p>بسم الله الرحمن الرحيم</p><p> Fatwa ID: 41-52/N=2/1437-U

اہل خیر حضرات نے جس شخص کی امداد کے لیے وہ پیسے بھیجے ہیں، بیچ کے لوگوں کا وہ سارا پیسہ اس مستحق ہی کو پہنچانا ضروری ہے، کسی شخص کے لیے اس میں سے کچھ بھی پیسہ خود رکھ لینا اور اہل خیر حضرات کی منشا کے مطابق سارا پیسہ اصل مستحق کو نہ دینا حرام وناجائز ہے اور یہ ناحق طریقہ پر دوسرے کا مال کھانا ہے قال اللہ تعالی: یأیھا الذین آمنوا لا تأکلوا أموالکم بینکم بالباطل الآیة، ومن یفعل ذلک عدوانا وظلماً فسوف نصلیہ نارا وکان ذلک علی اللہ یسیراً (سورہ، نساء، آیت: ۲۹، ۳۰)، مستفاد: وقال في رد المحتار (کتاب الزکوة ۳: ۱۸۹ ط مکتبة زکریا دیوبند): وھنا الوکیل إنما یستفید التصرف من الموٴکل وقد أمرہ بالدفع إلی فلان فلا یملک الدفع إلی غیرہ کما لو أوصی لزید بکذا لیس للوصي الدفع إلی غیرہ اھ، وقال فی التاتارخانیة (کتاب الزکوة، الفصل التاسع فی المسائل المتعلقة بمعطی الزکاة ۳: ۲۲۹ ط مکتبة زکریا دیوبند): وفیھا - أي فی الیتیمة - سئل عمر الحافظ عن رجل دفع إلی الآخر مالاً، فقال لہ: ”ھذا زکاة مالي فادفعھا إلی فلان“ ، فدفعھا الوکیل إلی آخر ھل یضمن؟ فقال: نعم، لہ التعیین اھ وقال فی البحر الرائق (کتاب الوقف، بیان ألفاظ الوقف ۵: ۳۱۹ ط مکتبة زکریا دیوبند): السادس والعشرون: جعلت حجرتي لدھن سراج المسجد ولم یزد علیہ صارت الحجرة وقفاً علی المسجد کما قال، ولیس للمتولي أن یصرف إلی غیر الدھن کذا فی المحیط اھ، اور فتاوی محمودیہ (جدید ۹: ۴۹۹، سوال: ۴۶۰۳، مطبوعہ: ادارہٴ صدیق، ڈابھیل، گجرات) میں ہے: جب یہ روپے مکتب کے نام مہتمم صاحب کے پاس آئے تو مہتمم صاحب کو حق نہیں تھا کہ کسی غیر آدمی کو دیدیں، غیر آدمی کو دینے کی وجہ سے ان کے ذمہ ضمان لازم ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62187,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/62178,سادات بنو ہاشم کون لوگ ہیں؟,(۱) سادات بنو ہاشم کون لوگ ہیں؟ (۲) براہ کرم، سادات بنو ہاشم وغیرہ میں سے کچھ مخصوص لوگوں کے نام بتائیں جو رسول اللہ صلی اللہ علیہ وسلم کے زمانے کے ہیں جن کی ذرّیت پر صدقہ حرام ہے۔,"<p>بسم الله الرحمن الرحيم</p><p> Fatwa ID: 99-68/Sn=2/1437-U

(۱) حضرت عباس، حضرت علی، حضرت جعفر، حضرت عقیل، حضرت حارث بن عبدالمطلب -رضی اللہ عنہم- ساداتِ بنوہاشم سے یہ اور ان کی اولادیں مراد ہیں، ان پر زکات، صدقة الفطر اور دیگر صدقاتِ واجبہ حرام ہیں۔ 
نوٹ: بنوہاشم کے کچھ دیگر خانوادے بھی ہیں؛ لیکن حرمتِ صدقہ کا حکم صرف مذکورہ بالا حضرات اور ان کی اولاد کے ساتھ ہی مختص ہے۔ اعلم أن عبد مناف وہو الأب الرابع للنبی - صلی اللہ علیہ وسلم - أعقب أربعة وہم: ہاشم والمطلب ونوفل وعبد شمس، ثم ہاشم أعقب أربعة انقطع نسل الکل إلا عبد المطلب فإنہ أعقب اثنی عشر تصرف الزکاة إلی أولاد کل إذا کانوا مسلمین فقراء إلا أولاد عباس وحارث وأولاد أبی طالب من علی وجعفر وعقیل قہستانی إلخ (شامی: ۳/۲۹۹،ط: زکریا) وانظر: البحر الرائق (۳/۲۴۶) والہندیة (۱/۱۸۱، ط: زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62178,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/62160,غیرمسلم کو زکوۃدینا,کیا کسی غیر مسلم ملک میں رہتے ہوئے کسی غیر مسلم کو زکوة دی جا سکتی ہے جبکہ معلوم ہو کہ وہ ضرورت مندہے اور اس مالی مدد کے نتیجے میں اسکا دل اسلام کی طرف مائل کیا جا سکتا ہو۔ جیسا کہ سورةالتوبة کی آیت 60 میں ارشادکیا گیا ہے ۔ إِنَّمَا الصَّدَقَاتُ لِلْفُقَرَاءِ وَالْمَسَاکِینِ وَالْعَامِلِینَ عَلَیْہَا وَالْمُؤَلَّفَةِ قُلُوبُہُمْ وَفِی الرِّقَابِ وَالْغَارِمِینَ وَفِی سَبِیلِ اللَّہِ وَابْنِ السَّبِیلِ فَرِیضَةً مِّنَ اللَّہِ وَاللَّہُ عَلِیمٌ حَکِیمٌ,"<p>بسم الله الرحمن الرحيم</p><p> Fatwa ID: 49-49/Sd=2/1437-U

غیر مسلم کو زکات دینا جائز نہیں ہے خواہ وہ کتنا ہی حاجت مند ہو، زکات مسلمان غرباء کا حق ہے، غیر مسلم کو زکات دینے سے زکات اداء نہیں ہوتی اور قرآن کریم میں زکات کے مصارف میں ”موٴلفة القلوب“ کا جو ذکر ہے، یہ مصرف دورِ صدیقی میں اِجماعِ صحابہ کے ذریعے منسوخ ہوچکا ہے، اب اسلام کی طرف مائل کرنے کے لیے بھی کسی غیر مسلم حاجت مند کو زکات دینا جائز نہیں ہے۔ قال الکاساني: لا یجوز صرف الزکاة الی الکافر بلا خلاف لحدیث معاذ رضي اللّٰہ عنہ: خذ من أغنیائہم وردہا الی فقرائہم۔ (بدائع الصنائع:۲/۴۹، کتاب الزکاة، فصل الذي یرجع الی الموٴدی الیہ، ط: دار الکتب العلمیة، بیروت، تاتارخانیة: ۳/۲۱۱، ط: زکریا، الہندیة: ۱/۱۸۸) وقال الحصکفي: سکت عن ”الموٴلفة قلوبہم“ لسقوطہم اما بزوال العلة أو نسخ بقولہ صلی اللّٰہ علیہ وسلم لمعاذ في آخر الأمر: خذہا من أغنیائہم و ردہا في فقرائہم۔ قال ابن عابدین:قولہ: (لسقوطہم) أي: في خلافة الصدیق لما منعہم عمر رضي اللّٰہ عنہ، وانعقد علیہ اجماع الصحابة۔۔۔۔۔۔۔۔۔وقال: فلا تدفع الی من کان من الموٴلفة کافراً أو غنیاً، وتدفع الی من کان منہم مسلماً فقیراً بوصف الفقر لا لکونہ من الموٴلفة۔ (رد المحتار مع الدر المختار: ۲/۳۴۲، کتاب الزکاة، باب مصرف الزکاة والعشر، ط: دار الفکر، بیروت)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62160,deoband,عبادات,زکاة و صدقات
