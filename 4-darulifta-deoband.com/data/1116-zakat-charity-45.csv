issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/zakat-charity/57099,میری بہن کے شوہر کی ماہانہ تنخواہ 15000 پاکستانی روپئے ہے، اور کوئی ذریعہ آمدنی نہیں ہے، کیا میں بہن کو زکاة دے سکتاہوں؟اس کے پاس پانچ چھ تولہ سوناہے۔,"(۱) میرا سوال یہ ہے کہ میں صاحب نصاب ہوں،مجھ سے بڑے ایک بھائی اور مجھ سے چھوٹے چار بھائی ہیں، میں گھر کا سارا خرچ دیتاہوں، بڑے بھائی کی ماہانہ تنخواہ 10,000 پاکستانی روپئے ہے ، ان کاایک بیٹا اور ایک بیوی ہے، ان کی بیوی کے پاس سات تولہ سوناہے ، لیکن میرے بھائی کے پاس کوئی دکان نہیں ہے، نہ کوئی گاڑی ہے اور نہ کوئی بینک اکاؤنٹ اور نہ ہی اس میں کوئی پیسہ ہے تو کیا میں اپنے بھائی کو زکاة کی رقم دے سکتاہوں؟ (۲) دوسری بات یہ ہے کہ میری ایک چچی ہیں ، ان کے شوہر بیمار ہیں اور کام نہیں کررہے ہیں، ان کا بیٹا ایک موبائل کی دکان میں کام کررہا ہے اور ہرہفتہ 1000 اور روزانہ 100پاکستانی روپئے مل رہے ہیں ان کا ایک چھوٹا گھر ہے جسے انہوں نے کرایہ پر دیا ہے جس کا ماہانہ کرایہ 3000 روپئے ہے۔ان کا اور کوئی ذریعہ آمدنی نہیں ہے۔کیا میں اپنی چچی کو بھی زکاة کی رقم دے سکتاہوں؟ (۳) میری بہن کے شوہر کی ماہانہ تنخواہ 15000 پاکستانی روپئے ہے، اور کوئی ذریعہ آمدنی نہیں ہے، کیا میں بہن کو زکاة دے سکتاہوں؟اس کے پاس پانچ چھ تولہ سوناہے۔ (۴)میں بیرون ملک کام کرتاہوں اور ماہ شعبان میں زکاة ادا کرتاہوں، کیا میں رمضان یا رمضان کے بعد زکاة ادا کرسکتاہوں؟","<p>بسم الله الرحمن الرحيم</p><p> </p><p dir=""rtl"" style=""text-align: justify;"">
	Fatwa ID: 168-134/Sn=3/1436-U (۱) آپ کی بھابھی کے پاس جو سونا ہے، اگر وہ خالص انھیں کی ملک ہے تو اگر واقعةً آپ کے بھائی کے پاس بقدر نصاب سونا، چاندی، نقد رقم،مالِ تجارت یا حوائج اصلیہ سے زائد گھریلو اثاثہ نہیں ہے جیسا کہ آپ کے سوال سے اندازہ ہوتا ہے تو آپ کے بھائی مصرفِ زکاة ہیں، آپ انھیں زکاة کی رقم دے سکتے ہیں؛ لیکن اگر ماہانہ آمدنی سے ان کا گزر بسر ہوجاتا ہے، تنگی نہیں رہتی، نیز وہ مقروض بھی نہیں ہیں تو پھر آپ کے لیے بہتر ہے کہ اپنی زکاة ان کے بجائے دیگر لٹے پٹے، غریب لوگوں کودیں، یہ زیادہ باعث اجر وثواب ہوگا۔ ان شاء اللہ (۲) اگر آپ کے چچا اور چچی مستحق زکاة ہیں یعنی ان کے پاس بقدر نصاب (۶۱۲/ گرام ۳۶۰ ملی گرام چاندی یا ساڑھے ۸/ گرام سونا) سرمایہ نہیں ہے (جس کی تفصیل سوال نمبر ایک کے جواب میں گزری) تو انہیں بھی اپنی زکاة دے سکتے ہیں۔ (۳) آپ نے لکھا کہ آپ کی بہن کے پاس پانچ چھ تولہ سونا ہے، اگر اس کے ساتھ تھوڑا بہت چاندی یا کچھ نقد رقم یا مالِ تجارت یا حوائج اصلیہ سے زائد سامان وغیرہ ہے تو پھر آپ کی بہن صاحب نصاب بن جائیں گی، ایسی صورت میں آپ انھیں زکاة نہیں دے سکتے؛ لہٰذا آپ تحقیق کرلیں، اگر مذکورہ بالا معیار کے مطابق وہ صاحب نصاب بن جاتی ہیں تو ان کو زکاة نہ دیں ورنہ دے سکتے ہیں؛ لیکن یہاں بھی بہتر یہ ہے کہ اگر ماہانہ آمدنی سے مناسب گزربسر ہورہا ہے کوئی زیادہ تنگی نہیں ہے تو پھر بہن، بہنوئی کے بجائے دوسرے لوگوں کو زکاة دینا زیادہ باعث اجر وثواب ہوگا، اگر انھیں تنگی ہے یا مقروض ہیں تو پھر انہی کو دینے میں زیادہ اجر وثواب ہے: والأفضل في الزکاة والفطر والنذر والصّرفُ أولاً إلی الإخوة والأخوات ثم إلی أولادہم إلخ (۱/۱۹۰، ہندیہ، ط: زکریا) (۴) کرسکتے ہیں؛ البتہ بہتر یہ ہے کہ آپ ماہِ شعبان میں حسب معمول حساب کرکے جتنی رقم زکاة کی واجب الادا ہوتی ہے، اسے الگ رکھ دیں، پھر موقع بہ موقع رمضان، شوال میں خرچ کرتے رہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57099,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/57035,ہم مدرسہ نسواں چلا رہے ہیں، یہاں کچھ بوہرہ اپنی قربان کی کھال بطور چندہ دیتے ہیں، کیا ہم اس کو قبول کرسکتے ہیں؟,ہم مدرسہ نسواں چلا رہے ہیں، یہاں کچھ بوہرہ اپنی قربان کی کھال بطور چندہ دیتے ہیں، کیا ہم اس کو قبول کرسکتے ہیں؟,"<p>بسم الله الرحمن الرحيم</p><p> </p><p>
	Fatwa ID: 171-168/N=3/1436-U ہندوستان اور پاکستان کے بعض علاقوں میں جو بوہرہ فرقہ پایا جاتا ہے یہ اپنے کفریہ عقائد کی بنا پر کافر ومرتد اور دائرہٴ اسلام سے خارج ہے (آپ کے مسائل اور ان کا حل جدید اضافہ وتخریج شدہ ایڈیشن ۱: ۵۵۸، ۵۵۹ مطوعہ کتب خانہ نعیمیہ دیوبند، فتاوی دارالعلوم دیوبند: ۵/۴۶۵، ۴۶۶، سوال: ۳۱۹۷، محمود الفتاوی: ۴/ ۳۹۸، ادیان باطلہ اور صراط مستقیم ص۱۰۲-۱۱۳) لہٰذا ان کی قربانی یا عام ذبیحہ حلال نہ ہوگا؛ بلکہ حرام ومردار ہوگا پس ان کی قربانیوں کی کھالیں مدرسہ میں بطور چندہ لینا بھی جائز نہ ہوگا، البتہ اگر دباغت کے ذریعہ پاک کرلیا جائے تو گنجائش ہوگی، پھر بھی ان سے کسی طرح کے دینی تعلقات وروابط نہ رکھنے چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57035,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56886,زکاة دینے کاکیا طریقہ ہے؟براہ کرم، مجھے اس بارے میں بتائیں۔زکاة کتنے مال اور پیسوں پر واجب ہوتی ہے؟,زکاة دینے کاکیا طریقہ ہے؟براہ کرم، مجھے اس بارے میں بتائیں۔زکاة کتنے مال اور پیسوں پر واجب ہوتی ہے؟,"<p>بسم الله الرحمن الرحيم</p><p> Fatwa ID: 152-152/M=2/1436-U

اگر کسی مسلمان عاقل بالغ کی ملکیت میں ساڑھے سات تولہ سونا یا ساڑھے باون تولہ چاندی موجود ہے یا ساڑھے باون تولہ چاندی کی قیمت کے بقدر روپیہ یا تجارتی مال اس کی حاجت اصلیہ سے زائداور قرض سے فارغ موجود ہے تو اس مال پر سال پورا ہونے کے بعد زکاة کی ادائیگی واجب ہے، زکاة میں چالیسواں حصہ نکالنا ہوتا ہے، زکاة یکبارگی بھی مستحقین کو دے سکتے ہیں اور تھوڑی تھوڑی کرکے کئی غرباء کو بھی دے سکتے ہیں اس کا خیال رکھیں کہ ایک بار میں ایک غریب کو اتنی رقم نہ دیں کہ جس کی وجہ سے وہ غریب صاحب نصاب بن جائے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56886,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56810,جب سے میری شادی ہوئی ہے، ایک دو سال کے علاوہ میں مستقل قرض میں ہوں، لیکن میری بیوی کے پاس کم سے کم بیس تولہ سونا ہے، میں اگر زکاة دینا چاہتاہوں تو میرے والد صاحب کہتے ہیں کہ ہم مقروض ہیں تو ہم پر زکاة فرض نہیں ہے ۔,میری شادی کو آٹھ سال ہوچکے ہیں، لیکن جب سے میری شادی ہوئی ہے، ایک دو سال کے علاوہ میں مستقل قرض میں ہوں، لیکن میری بیوی کے پاس کم سے کم بیس تولہ سونا ہے، میں اگر زکاة دینا چاہتاہوں تو میرے والد صاحب کہتے ہیں کہ ہم مقروض ہیں تو ہم پر زکاة فرض نہیں ہے ۔ ایک بات اور کہ میرا اور میرے والد صاحب کا کاروبار ایک ہی جگہ ہوتاہے ، ابھی بھی ہمارے اوپر کافی قرض ہے ۔ براہ کرم، بتائیں کہ میرے اوپر زکاة کا کیاحکم ہے؟ قرآن وحدیث کی روشنی میں جواب دیں۔,"<p>بسم الله الرحمن الرحيم</p><p> Fatwa ID: 132-132/M=2/1436-U
	
بیوی اگر صاحب نصاب ہے تو بیوی پر زکاة فرض ہے، بیوی خود اپنے مال کی زکاة نکالے یا آپ بیوی کی اجازت سے اس کے مال کی زکاة ادا کردیں، دونوں طریقے درست ہیں، آپ اگر مقروض ہیں اور آپکے پاس اتنا مال نہیں ہے کہ قرض ادا کرنے کے بعد اور حاجت اصلیہ کا خرچ نکال لینے کے بعد نصاب کے بقدر مال بچے تو ایسی صورت میں آپ پر زکاة واجب نہیں ہے۔ 
==================
البتہ بیوی پر اس کے مال کی زکاة واجب ہوگی۔ (د)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56810,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56771,سوال یہ ہے کہ زکاة غیر مسلم کو دینے کے بارے میں شریعت کیا کہتی ہے؟,سوال یہ ہے کہ زکاة غیر مسلم کو دینے کے بارے میں شریعت کیا کہتی ہے؟,"<p>بسم الله الرحمن الرحيم</p><p> Fatwa ID: 111-113/N=2/1436-U

زکاة کے حق دار صرف مسلمان فقراء ہیں،کسی غیرمسلم کو زکاة کا مال دینا جائز نہیں، ومنہا أن یکون مسلما فلا یجوز صرف الزکاة إلی الکافر بلا خلاف لحدیث معاذ رضي اللہ عنہ۔ ”خذہا من أغنیائہم ورُدّہا في فقرائہم“ (بدائع الصنائع للکاساني: ۲/۱۶۱، مطبوعہ مکتبہ زکریا دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56771,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56740,2010 میں بائع نے مشتری کو اپناگھر بنانے کے لیے ایک پلاٹ آٹھ لاکھ میں بیچ دیا ، کل پیسے وصول کرلیے اور بیع نامہ بھی مشتری کے نام ہو گیا پندرہ دن بعد پتا چلاکہ وہ پلاٹ بائع کا ہے ہی نہیں ، اس نے دھوکہ دے کر دوسرے کا پلاٹ بیچ دیا، اب بائع فرار ہے ، کچھ پتا نہیں پیسے ابھی تک مشتری کو واپس نہیں ملے ۔,2010 میں بائع نے مشتری کو اپناگھر بنانے کے لیے ایک پلاٹ آٹھ لاکھ میں بیچ دیا ، کل پیسے وصول کرلیے اور بیع نامہ بھی مشتری کے نام ہو گیا پندرہ دن بعد پتا چلاکہ وہ پلاٹ بائع کا ہے ہی نہیں ، اس نے دھوکہ دے کر دوسرے کا پلاٹ بیچ دیا، اب بائع فرار ہے ، کچھ پتا نہیں پیسے ابھی تک مشتری کو واپس نہیں ملے ۔ اب سوال یہ ہے کہ کیا مشتری پر ان آٹھ لاکھ کی زکاة واجب ہے یا نہیں؟ جب مل جائیں تب دے یا ہر سال پر دے؟ براہ کرم، مفصل جواب دیں تاکہ زکاة کی ادائیگی میں کوتاہی نہ ہو ؟,"<p>بسم الله الرحمن الرحيم</p><p> Fatwa ID: 148-145/B=3/1436-U

اس آٹھ لاکھ کی زکاة مشتری پر ابھی واجب نہیں ہے، جب وہ رقم مل جائے یعنی مشتری کے قبضہ میں آجائے اس کے بعد اس رقم پر زکاة واجب ہوگی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56740,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56682,کیا ہم زکاة کی رقم مدرسہ کی تعمیر کے لیے دے سکتے ہیں؟ کیا یہ جائز ہے ؟ کوئی حد ہے؟ یا کتنابھی دیں تو کوئی فرق نہیں پڑے گا؟,کیا ہم زکاة کی رقم مدرسہ کی تعمیر کے لیے دے سکتے ہیں؟ کیا یہ جائز ہے ؟ کوئی حد ہے؟ یا کتنابھی دیں تو کوئی فرق نہیں پڑے گا؟,"<p>بسم الله الرحمن الرحيم</p><p> Fatwa ID: 24-22/H=1/1436-U

مدرسہ کی تعمیر میں رقم زکاة صرف کرنا جائز نہیں، اس لیے دینا بھی جائز نہیں،اگر جانتے ہوئے دیدی اور تعمیر میں لگادی گئی تو زکاة ادا نہ ہوگی، تھوڑی رقم زکاة کی لگائیں یا زیادہ سب کا حکم یکساں ہے، یعنی جتنی رقم میں تعمیر میں خرچ کردیں گے، اتنی زکاة ادا نہ ہوگی۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56682,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56671,بسلسلہ زكاة گزشتہ سوال سے پیوستہ,آپ نے تحریر فرمایا ہے کہ مہتمم صاحب وکیل ہیں جانور دینے والے کے ۔تو اب سوال یہ ہے کہ اگر جانور دینے والاخود اس جانور کو بدلنا چاہے اور اسکے بدلے میں دوسرا دینا چاہے تو دے سکتا ہے یا نہیں؟ نیز زکاة ،نذر اور صدقات نافلہ کے جانور کے حکم میں کوئی فرق ہے یا نہیں ؟ کیونکہ احسن الفتاوی جلد 10 ضمیمہ الکلام البدیع فی احکام التوزیع میں مہتمم کو معطین و آخذین دونوں کا وکیل ماناہے اور لکھا ہے ک قبض مہتمم مزیل ملک معطی ہے قبض مہتمم سے زکاة اداء ہو جاتی ہے تو کیا مذکورہ صورت میں بحیثیت وکیل طلباء ہونے کے مہتمم صاحب کو انفع للطلباء پہلو کو اختیار کرتے ہوئے جانور کی تبدیلی کا اختیار نہیں ہو سکتا؟,"<p>بسم الله الرحمن الرحيم</p><p> Fatwa ID: 103-146/L=2/1436-U

مالک اگر بدلنا چاہے یا اس کی اجازت دیدے تو بدلنے کی گنجائش ہوگی، بذات خود مہتمم کو اس کی اجازت نہ ہوگی، مہتمم مدرسہ اگرچہ معطیین وطلبہ دونوں کاوکیل ہے؛ لیکن خرچ کرنے میں دونوں کے منشا اور غرض کی رعایت مہتمم پر لازم ہے۔ کفایت المفتی میں ہے: ”اگر دینے والوں کی طرف سے صراحةً یا دلالةً اس کی اجازت ہو تو جواز میں کوئی شبہ نہیں؛ لیکن اگر ان کی طرف سے اس امر کی اجازت نہ ہو تو مہتمم مدرسہ جانور کو فروخت نہیں کرسکتا“۔ (کفایت المفتی: ۷/ ۲۳۹)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56671,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56625,كیا وكیل زكاة كی رقم معطی كی مرضی كے خلاف دے سكتا ہے؟,کیافرماتے ہیں مفتیان عظام اس مسٴلے کے متعلق کہ زید ایک سرکاری اسپتال میں ڈاکٹرہے اور شعبہ ڈأیلیسزکاذمہ دارہے ۔تنخواہ زیدکوحکومت کی طرف سے ملتی ہے ۔مگرزید کے شعبے میں مریضوں کاعلاج کچھ ہمدردان ملت کی زکوةسے ہوتاہے ۔زیدنے اپنے شعبے میں علاج کرانے والے مریضوں کے لیٴے ایک اقرار نامہ بنوایا جس میں مریض اقرارکرتاہے کہ میں مستحق زکوة ہوں۔میراعلاج مدزکوة سے کیاجاے ٴ۔مگرزیدنے یہ محسوس کیاکہ مسلمان غیرمسلمان مستحق اور غیرمستحق سب ہی اقرارنامہ پڑھکراس پردستخط کردیتے ہیں۔واضح رہے کہ زید کے شعبے میں تمام علاج معالجہ بالکل مفت ہے ۔زید کی کوشش ہوتی ہے کہ صرف مستحق حضرات ہی مد زکوة سے علاج کرایٴں۔چونکہ مریض آتے ہیں تو بعض دفعہ مریض کی حالت اتنی سیریس ہوتی ہے کہ اقرار نامہ پر دستخط لیٴے بغیرہی علاج شروع کردینا پڑتاہے ۔ زید چاہتاہے کہ نیا اقرارنامہ میں مستحقین کے لیٴے ایسے اقراریہ کلمات ڈالے جایٴں کہ,"<p>بسم الله الرحمن الرحيم</p><p> Fatwa ID: 61-26/Sn=2/1436-U

سوال کے اخیر سے کچھ حصہ چھوٹ گیا؛ اس لیے منشأ سوال واضح نہیں ہوا، پوری وضاحت کے ساتھ دوبارہ سوال کرنے پر ہی جواب ممکن ہے؛ البتہ اتنا عرض ہے کہ زکاة کی رقم مستحق مسلمان کو دینا ضروری ہے، غیرمسلم یا غیر مستحق کو زکاة دینے کی صورت میں زکاة ادا نہ ہوگی؛ بلکہ ہسپتال کے ذمے داران جنھیں زکات دہندگان نے مستحق زکاة مریض کے علاج میں خرچ کرنے کا وکیل بنایا وہ اس کے ضامن ہوں گے، ان پر ضروری ہے کہ زکاة دہندگان کی اجازت سے دوبارہ اس قدر رقم اپنی طرف سے غریبوں کو دیں، إذا قیدت الوکالة بقیدٍ فلیس للوکیل مخالفتہ الخ (شرح المجلہ رستم باز: ۲/۴۹۴، الفصل الثانی، الوکالة بالشراء) وفي رد المحتار: ․․․ الوکیل إنما یستفید التصرف من الموٴکل وقد أمرہ بالدفع إلی فلان فلا یملک الدفع إلی غیرہ کما لو أوصی لزید بکذا لیس للوصي الدفع إلی غیرہ (۳/۱۸۹، زکریا) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56625,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56620,میں نے آپ کے فتوی نمبر 25485 میں پڑھا کہ بیوی اپنے شوہر کو زکاة نہیں دے سکتی ، اس سے زکاة ادا نہیں ہوگی,میں نے آپ کے فتوی نمبر 25485 میں پڑھا کہ بیوی اپنے شوہر کو زکاة نہیں دے سکتی ، اس سے زکاة ادا نہیں ہوگی، جب کہ مولانا منظور نعمانی صاحب کی کتاب ” معاف الحدیث “ میں حدیث نقل کی ہے کہ جس میں زینب (رضی اللہ عنہ ) نے اپنے شوہر عبد اللہ بن مسعود (رضی اللہ عنہ ) کو زکاة دینے بارے میں ہے۔ حضور صلی اللہ علیہ وسلم سے اجازت مانگنے پر جازت ہی نہیں بلکہ دوگنے ثواب کی بشارت سنائی ہے،(معارف الحدیث ، حصہ ۴، صفحة ۳۳۵، حدیث نمبر ۵۵)۔ اس کے بارے میں ضرور وضاحت فرمائیں ، مہربانی ہوگی۔,"<p>بسم الله الرحمن الرحيم</p><p> Fatwa ID: 36-21/Sn=1/1436-U

بیوی کا اپنے شوہر کو زکاة دینا جائز نہیں، اس سے زکات ادا نہیں ہوگی، رہی وہ احادیث جن سے آپ کو جواز کا شبہ ہورہا ہے تو ان کے بارے میں شراح حدیث نے تصریح فرمائی ہے کہ ان میں صدقہ سے صدقات نافلہ مراد ہیں زکاة مراد نہیں ہے۔ چنانچہ امام نووی سوال میں مذکور حدیث کے تحت لکھتے ہیں، والمراد بہ کلہ صدقة تطوع، وسیاق الأحادیث یدل علیہ․ شرح نووی علی صحیح مسلم ۱/۳۲۴۔ والمراد بہ صدقة التطوع (حاشیہ بخاری ۳/ ۵۰۳، ط: دار البشائر الاسلامیہ) وہو محمول علی النافلة، للاشتراک فيا لمنافع (مجمع الأنہر: ۱/۳۳۲ ط: دار الکتب العلمیہ بیروت)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56620,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56396,میرے گھرایک کافر عورت کام کرتی ہے،,(۱) میرے گھرایک کافر عورت کام کرتی ہے، کیا میں اس کو صدقہ کئے ہوئے کپڑے پیسے وغیرہ دے سکتی ہوں؟ (۲) ہوائی جہاز سے عورت مجبوری کی حالت میں اکیلی سفر کرسکتی ہے؟ براہ کرم، جواب دیں۔,"<p>بسم الله الرحمن الرحيم</p><p> Fatwa ID: 43-40/B=1/1436-U

(۱) صدقہ نافلہ یعنی خیرات میں کپڑے پیسے اسے دے سکتی ہیں، صدقہ واجبہ یعنی زکاة کا پیسہ اسے دینا جائز نہیں ہے۔
(۲) عورت کے لیے (77.25) سوا ستتر کلومیٹر یا اس سے زائد کا بلا محرم سفر کرنا مطلقاً ناجائز ہے خواہ وہ کسی سواری سے بھی سفر کرے۔ اگر کرے گی تو گنہ گار ہوگی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56396,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56372,چار سال سے میرے پاس بارہ تولہ سونا ہے، میں ہر سال بارہ تولہ سونے کی زکاة دیتاہوں، کیا یہ درست ہے؟یامجھے صرف ایک مرتبہ زکاة اداکرنی تھی ؟ براہ کرم، وضاحت فرمائیں۔,چار سال سے میرے پاس بارہ تولہ سونا ہے، میں ہر سال بارہ تولہ سونے کی زکاة دیتاہوں، کیا یہ درست ہے؟یامجھے صرف ایک مرتبہ زکاة اداکرنی تھی ؟ براہ کرم، وضاحت فرمائیں۔,"<p>بسم الله الرحمن الرحيم</p><p> Fatwa ID47-47/M=1/1436-U: 

اگر آپ اپنے مذکورہ سونے کی زکاة روپئے سے ادا کرتے ہیں اور سونا مکمل آپ کی ملکیت میں باقی رہتا ہے تو ہرسال مکمل ۱۲ تولہ سونے کی زکاة آپ پر واجب ہے، آپ ہرسال ادا کردیتے ہیں تو اچھا کرتے ہیں، ہرسال صاحب نصاب برقرار رہنے سے ہرسال ادائیگی کا حکم ہوگا صرف ایک سال ادا کردینا اس صورت میں کافی نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56372,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56284,بچے كے مال میں زكاة ہے یا نہیں؟,میری بیوی کے تین ہفتے پہلے انتقال ہوگیا ہے اس کے پاس کچھ زیور تھے جو اس کے انتقال کے بعد باہمی رضامندی سے اس کے بیٹے کی ملکیت میں دیدیئے گئے، بیٹے کی عمر سات سال ہے․․․․․․ (۱) کیا اس زیور پر زکاة ہوگی؟ یا بچے کے بالغ ہونے کے بعد زکاة واجب ہوگی؟ (۲) یا اس زیور کو بچے کی خالہ اور پھوپھی شادی وغیرہ میں پہن سکتی ہے جیسے میری بیوی کی زندگی میں بھی اسی طرح کرتی تھی ؟,"<p>بسم الله الرحمن الرحيم</p><p> Fatwa ID: 8-27/N=1/1436-U

(۱) اگر مرحومہ کے تمام وارثین نے باہمی رضامندی سے مرحومہ کے زیورات کا مالک اس کے سات سالہ بیٹے کو بنادیا ہے اور اس کے ولی وسرپرست کو یعنی آپ کو بچے کے لیے ان زیورات پر قبضہ بھی دیدیا گیا ہے اور دیگر وارثین نے ترکہ سے کچھ اورچیزیں لے لی ہیں تو آپ کا بیٹا مرحومہ کے زیورات کا مالک ہوگیا اور چوں کہ نابالغ غیر مکلف ہوتا ہے اس لیے بالغ ہونے تک اس پر کوئی زکاة واجب نہ ہوگی، البتہ بالغ ہونے کے بعد چاند کے حساب سے سال مکمل ہونے پر زکاة واجب ہوگی بشرطیکہ زیورات نصاب کے بقدر ہوں یا کسی اور طرح نصاب پورا ہوجائے۔
(۲) بچہ جب تک نابالغ ہے اس کی خالہ یا پھوپی یا کوئی اور خاتون اس کی اجازت سے بھی اس کا مملوکہ زیور استعمال نہیں کرسکتی اگرچہ یہ خواتین مرحومہ کی زندگی میں مرحومہ کی اجازت سے اس کا زیور استعمال کرتی ہوں؛ کیوں کہ اب ان زیورات کا مالک بچہ ہے اور نابالغ کا مال اس کی اجازت سے بھی استعمال میں لانا جائز نہیں ہوتا؛ کیوں کہ نابالغ کی اجازت شریعت میں معتبر نہیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56284,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56112,اگر کسی کے پاس ۲ سے ۵ گھر ہیں جو سود سے خریدے گئے ہیں، اب وہ گھر کرائے پر دئے گئے ہیں تو اس سے ہونے والی آمدنی پر زکاة ہوگی یا نہیں؟,میں امریکہ میں رہتا ہوں یہاں عام طور پر لوگ ایک گھر سود پر لینے کو درست سمجھتے ہیں شریعت کا کیا حکم ہے؟ اگر کسی کے پاس ۲ سے ۵ گھر ہیں جو سود سے خریدے گئے ہیں، اب وہ گھر کرائے پر دئے گئے ہیں تو اس سے ہونے والی آمدنی پر زکاة ہوگی یا نہیں؟ جب کہ وہ شخص ۳۰ سال کے بعد یا بینک کا پورا پیسہ چکانے کے بعد مالک ہوگا جو عام طور سے ۳۰ سال ہے۔,"<p>بسم الله الرحمن الرحيم</p><p> Fatwa ID: 1376-1096/D=12/1435-U

سود پر گھر خریدنے کی کیا صورت ہوتی ہے؟ اگر سود پر قرض لے کر اس سے گھر خریدا جاتا ہے تو اس میں سود کا دینا پایا گیا جو حرام ہے، لہٰذا بدون سخت مجبوری (مثلاً رہائش کا کوئی بند وبست نہ ہو اور بغیر سود پر قرض لیے روپے یا مکان کے مہیا ہونے کی کوئی صورت نہ ہو) کے اس سے احتراز کرنا لازم اور ضروری ہے۔ 
ایک سے زائد مکان لینا تو بہرحال ناجائز اور حرام ہوگا، ذریعہ آمدنی بنانے کے لیے ایسے مکانات لیناموجب گناہ ہے۔ لیکن اس سے حاصل ہونے والے کرایہ پر حرام ہونے کا حکم نہیں لگے گا اور آمدنی سے نصاب پورا ہوجائے تو سال گذرنے پر زکاة واجب ہوگی۔ </p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56112,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/56026,کیا حکم ہے زکاة کا اس شخص کے بارے میں جس کے پاس کچھ نقد پیسہ ہو اور سونا ہو اورچاندی نہ ہو ؟ براہ کرم، جوابدیں ۔,کیا حکم ہے زکاة کا اس شخص کے بارے میں جس کے پاس کچھ نقد پیسہ ہو اور سونا ہو اورچاندی نہ ہو ؟ براہ کرم، جوابدیں ۔,"<p>بسم الله الرحمن الرحيم</p><p> Fatwa ID: 117-117/Sn=12/1435-U

موجودہ روزے کی قیمت اور نقد رقم دونوں مل کر اگر ساڑھے باون تولہ چاندی (جدید پیمانے کے اعتبار سے 612 گرام 360 ملی گرام) کی مالیت کو پہنچ جائے تو اس شخص پر زکاة واجب ہے بہ شرطے کہ سال گزرجائے وقیمة العرض للتجارة تضمّ إلی الثمنین؛ لأن الکل للتجارة وضعًا وجعلاً ویضمّ الذہب إلی الفضّة وعکسہ إلخ (در مختار ۳/۲۳۴، باب زکاة المال، ط: زکریا) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56026,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/55871,كیا نابالغ بچے كے مال پر زكاة ہے؟,میری بیوی کا تین ہفتے پہلے انتقال ہوگیا ہے اس کے پاس کچھ زیور تھا جو اس کے انتقال کے بعد باہمی رضامندی سے اس کے بیٹے کی ملکیت میں دیا گیا ہے ، بیٹے کی عمر سات سال ہے۔ سوال یہ ہے کہ ؛ (۱) کیا اس زیورپر زکاة ہوگی ؟ یا بچے کے بالغ ہونے کے بعد زکاة واجب ہوگئی؟ (۲) کیا اس زیور کو بچے کی خالہ اور پھوپھی شادی وغیرہ میں نے پہن سکتی ہے جیسے میری بیوی کی زندگی میں بھی اسی طرح کرتی تھی۔,"<p>بسم الله الرحمن الرحيم</p><p> Fatwa ID: 1-1/Sd=1/1436-U

(۱) صورت مسئولہ میں اگر بیوی کے ورثاء کی باہمی رضامندی سے مذکورہ زیور بچہ کودیا گیا اورخود بچے نے یا اُس کی طرف سے اُس کے والد نے زیور پر قبضہ بھی کرلیا، توبچہ اس زیور کا مالک ہوگیا، بالغ ہونے سے پہلے پہلے اس زیور پر زکات واجب نہیں ہے، بچے کے بالغ ہونے کے بعد ہی زکات واجب ہوگی۔ 
(۲) باپ کے لیے نابالغ بچے کے مال کو عاریت پر دینا جائز نہیں، لہٰذا صورت مسئولہ میں باپ کے لیے نابالغ بچے کے زیور کوخالہ یا پھوپی وغیرہ کو شادی میں پہنے کے لیے دینا شرعاً جائز نہیں، خود خالہ اور پھوپی کا بچے کے زیور کو استعمال کرنا درست نہیں۔ قال الحصکفي: وشرط افتراضہا (الزکاة): عقل وبلوغ وإسلام - قال ابن عابدین: قولہ: عقل وبلوغ: فلا تجب علی مجنون وصبي (الدر المختار مع رد المحتار: ۳/۱۷۳، کتاب الزکاة، ط: زکریا، دیوبند) وقال الحصکفي: لیس للأب إعارة مال طفلہ لعدم البدل وکذا القاضي والوصي، قال ابن عابدین: قولہ: ”لیس للأب إعارة مال طفلہ“ ہذا ما علیہ العامة․ (الدر المختار مع رد المحتار: ۱۲/ ۵۴۳، کتاب العاریة، زکریا) ویصح قبضہ أيا لصبي للہبة․ (شرح الأشباہ والنظائر: ۳/۳۰، الفن الثالث، أحکام (الصبیان) إذا وہب شيء للصبي الممیز، تتم الہبةُ بقبضہ الموہوب إن کان لہ ولي․ (شرح المجلة لسلیم رستم باز، ص: ۴۶۸، رقم المادة: ۸۵۳)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",55871,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/55541,صدقہ کے جانور,ہمارے مدرسے میں صدقہ کے جانور آتے ہیں ان میں سے کچھ دودھ والے یا گابھن ہوتے ہیں تو کیا مدرسہ کے مہتمم کے لئے جائز ہے کہ ان کے بدلے نر جانور خرید لے جو گوشت میں ان سے بڑھے ہوئے ہوتے ہیں؟ کئی بار لوگ درخواست کرتے ہیں کہ آپ یہ جانور بکری وغیرہ ہمیں دیدو ہم آپ کو بکرا دیتے ہیں جو قیمت اور گوشت دونوں اعتبار سے ان سے بڑھا ہوا ہے کتب فقہیہ کے حوالے کے ساتھ جواب دیکر شکریہ کا موقع عنایت فرمائیں ۔,"<p>بسم الله الرحمن الرحيم</p><p> Fatwa ID: 1530-1073/L=12/1435-U

مدرسے کے مہتمم صاحب وکیل بن کر لوگوں کے صدقات کو وصول کرتے ہیں اوراس کی ذمہ داری کو قبول کرلیتے ہیں لہٰذا وصول شدہ صدقات مہتمم صاحب کے ہاتھ میں لوگوں کی امانت ہیں، اس لیے اگر کوئی دیتے وقت تبدیلی کی اجازت دے دے تو ان جانوروں کا بدلنا جائز ہوگا بغیر ان کی اجازت سے بدلنا جائز نہ ہوگا، ”الفقہ الإسلامی وأدلتہ“ اتفق الفقہاء علی أن القبوض في ید الوکیل یعتبر أمانة بمنزلة الودیعة: کتاب الوکالة، قواعد الفقة، قاعدة فقہیة، لا یجوز لأحد أن یتصرف في ملک الغیر بغیر إذنہ، ص۱۱۰، رقم المادہ ۲۷۰۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",55541,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/55517,کیا ہم میڈیا کو زکاة کی رقم دے سکتے ہیں جو امت کے اتحاد اور ان کو بیدار کرنے کام کررہی ہے؟,کیا ہم میڈیا کو زکاة کی رقم دے سکتے ہیں جو امت کے اتحاد اور ان کو بیدار کرنے کام کررہی ہے؟,"<p>بسم الله الرحمن الرحيم</p><p> Fatwa ID: 1489-1009/L=12/1435-U

زکاة کی رقم کے مستحق فقراء ومساکین وغیرہ ہیں جن پر تملیکا ایسی رقموں کو خرچ کرنا ضروری ہے، میڈیا کو زکاة کی رقم دینا جائز نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",55517,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/55459,طلبہ کا حضرت مہتمم صاحب یا ان کے قائمقام کو وصولِ زکات اور مصارفِ زکات و دیگر صدقہ واجبہ کا وکیل بنانا,سلام و تحیہ کے بعد عرض خدمت یہ ہے کہ ہم اپنے مدرسہ کی بنیاد ڈالنے میں دار العلوم کی اتباع کئے ہے ، مگر فارم میں ایک شبہ کا ازالہ کرنا چاہتا ہوں وہ یہ ہے کہ: میں حضرت مہتمم صاحب یا ان کے قائم مقام کو اپنی طرف سے زکات وصول کرنے کا بھی وکیل بناتا ہوں ۔ اور اپنی ضروریات میں خرچ کرنے کا بھی وکیل بناتا ہوں ، نیز رہائش وغیرہ کے مصارف میں بھی صرف کرنے کے حضرت مہتمم صاحب مجاز ہوں گے ۔ دستخط طالب علم مؤرخہ سوال یہ ہے کہ : داخلہ لینے والے طلبہ نے حضرت مہتمم صاحب یا ان کے قائمقام کو ان کی طرف سے وصول ِ زکات کا وکیل اور مصرف متعین کرنے کا بھی وکیل بنا دیا، لہذا اس پر دستخط کرنے کے بعد کیا اموالِ زکات اور دیگر صدقات واجبہ کو دوبارہ تملیک کرنے کی ضرورت ہوگی یا نہیں یا بغیر تملیک کے یہ اموال بچوں کے ضروریات ، رہائش، تعمیرات وغیرہ میں استعمال کر سکتے ہیں؟,"<p>بسم الله الرحمن الرحيم</p><p> Fatwa ID: 1944-1658/B=12/1435-U

فارم کے مسئلہ میں آپ کا شبہ صحیح ہے، حضرت مہتمم صاحب خود اس مسئلہ میں مذبذب میں ہیں، اس مسئلہ کو ہمارے یہاں دارالافتاء میں آخری فیصلہ کے لیے بھیجا ہے۔ ان شاء اللہ ایک دو ماہ میں یہاں سے فائنل ہوکر اہتمام میں چلا جائے گا۔ مہتمم طلبہ کا وکیل ہوتا ہے بایں معنی کہ وہ رقم چندہ دہندگان کی ملکیت سے نکل گئی اور اس کی زکاة ادا ہوگئی، لیکن مہتمم ان رقوم پر قابض ہنے کے بعد امین کی حیثیت سے ہوتا ہے اس کا فرض یہ ہے کہ صحیح طور پر طلبہ سے یا کسی غریب سے تملیک کرانے کے بعد زکاة کی رقوم دوسری مدات میں خرچ کرے،تملیک کرانا بہرحال مہتمم کے لیے ضروری ہے، محض فارم پر مذکورہ عبارت لکھ دینے سے تملیک نہ ہوگی۔ دو ماہ کے بعد آپ ہمارا فیصلہ معلوم کرلیجے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",55459,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/55334,میری بیوی کے پاس تقریباً پانچ تولہ سونا ہے، لیکن نقدی وغیرہ نہیں ہے ، لیکن دہلی میں اس کے پاپاکا ایک گھر ہے جو تقریباً 3000000 سے زائد کا ہے، میری ساس نے ہم دونوں کے سامنے کہا ہے کہ دہلی والا گھر تم لے لینا اور ہم اس میں رہ بھی رہے ہیں تو کیا میری بیوی پر قربانی واجب ہے؟,(۱) میری بیوی کے پاس تقریباً پانچ تولہ سونا ہے، لیکن نقدی وغیرہ نہیں ہے ، لیکن دہلی میں اس کے پاپاکا ایک گھر ہے جو تقریباً 3000000 سے زائد کا ہے، میری ساس نے ہم دونوں کے سامنے کہا ہے کہ دہلی والا گھر تم لے لینا اور ہم اس میں رہ بھی رہے ہیں تو کیا میری بیوی پر قربانی واجب ہے؟ (۲) دوسرا سوال یہ ہے کہ قربانی یا زکاة کے وجوب کے لیے شرائط کیا ہیں؟راہ کرم، نقد رقم کے حوالے سے بتائیں۔,"<p>بسم الله الرحمن الرحيم</p><p> Fatwa ID: 1364-1361/N=11/1435-U
	
(۱) اگر آپ کی بیوی کے پاس سونے کے ساتھ کچھ چاندی بھی ہے اگرچہ وہ بہت معمولی مقدار میں ہو مثلاً دو، چار گرام یا کچھ کرنسی ہے خواہ وہ ایک، دو روپے ہوں یا حوائج اصلیہ سے زائد کوئی سامان وغیرہ ہے اور اسی حالت میں ایام قربانی آجائیں تو اس پر قربانی واجب ہوگی؛ کیوں کہ درج بالا صورتوں میں چاندی کے نصاب کا اعتبار ہوگا جو یہاں مالیت کے اعتبار سے بخوبی پایا جارہا ہے۔
(۲) جس آدمی میں درج ذیل شرطیں پائی جائیں اس پر زکاة فرض ہوتی ہے: (۱) مسلمان ہونا (۲) عاقل ہونا (۳) بالغ ہونا (۴) آزاد ہونا، یعنی غلام یا باندی نہ ہو (۵) بقدر نصاب ایسے مال کا مالک ہونا جو نامی ہو، حوائج اصلیہ سے زائد ہو، دین سے فارغ ہو، اس پر ملکیت ملکیت تامہ ہو اور سال بھی گذرچکا ہو۔ 
اور مال نامی یہ ہیں: سونا، چاندی خواہ کسی شکل میں ہوں، کرنسی، سوائم (سال کا اکثر حصہ عام چراگاہوں میں چرنے والے اونٹ، گائے، اور مال تجارت، ان کے علاوہ بھینس وغیرہ) کسی اور مال میں زکاة واجب نہیں۔ اور سونے کا نصاب ۷۸/ گرام ۴۸۰/ ملی گرام اور چاندی کا نصاب ۶۱۲/ گرام ۳۶۰/ ملی گرام ہے، اور کرنسی اور مال تجارت دونوں میں سے کسی کے نصاب کو پہنچ جائیں اُن میں زکاة واجب ہوگی اور سوائم کے نصاب میں تفصیل ہے اور عام طور پر لوگوں کے پاس یہ نصاب پایا بھی نہیں جاتا۔
اور قربانی واجب ہونے کے لیے درج ذیل شرطیں ہیں: (۱) مسلمان ہونا (۲) آزاد ہونا، (۳) عاقل ہونا (۴) بالغ ہونا (۵) مقیم ہونا (۶) ایسے نصاب کا مالک ہونا جو دین سے فارغ ہو اور حوائج اصلیہ سے زائد ہو اور اس پر ملکیت ملکیت تامہ ہو البتہ اس نصاب کا نامی ہونا یا اس پر سال کا گذرجانا شرط نہیں پس اگر آدمی کے پاس حوائج اصلیہ سے زائد کوئی سامان وغیرہ ہے اور اس کی مالیت چاندی کے نصاب کے بقدر یا اس سے زائد ہے تو ایام قربانی میں اس پر قربانی واجب ہوگی۔
(۳) چاندی سونے کا ریٹ گھٹتا بڑھتا رہتا ہے اس لیے ہم نے اوپرگرام اور ملی گرام کی شکل میں دونوں کے نصاب کی مقدار لکھ دی ہے، آپ جب رقم کی شکل میں اس کی مقدار جاننا چاہیں تو مارکیٹ سے اس کا ریٹ معلوم کرلیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",55334,deoband,عبادات,زکاة و صدقات
