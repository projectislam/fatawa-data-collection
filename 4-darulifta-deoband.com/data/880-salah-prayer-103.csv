issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/salah-prayer/149369,ٹرین ڈارائیور کے لیے نماز میں قصر و اتمام کا مسئلہ,میں ریلوے میں ٹرین ڈرائیور کی نوکری کرتا ہوں اور مجھے ہر دوسرے دن ۱۰۰/ کلومیٹر سے زیادہ سفر کرنا پڑتا ہے تو کیا مجھے قصر ادا کرنی ہوگی یا پوری نماز پڑھنی ہوگی؟,"<p>بسم الله الرحمن الرحيم</p><p> </p><p align=""left"" dir=""RTL"">
	<span dir=""LTR"">Fatwa ID: </span>539-435<span dir=""LTR"">/sd=</span>6/1438</p><p align=""left"" dir=""RTL"">
	قصر کے لیے سفر شرعی ، یعنی: اپنے وطن سے سوا ستہتر کلو میٹر کی نیت سے نکلنا شرط ہے، ایسی صورت میں آبادی سے نکلنے کے بعد قصر ضروری ہوگی ، لہذا صورتِ مسئولہ میں جب آپ اپنے وطن سے سوا ستہتر کلو میٹر کی مسافت کے ارادے سے نکلیں گے، تو آبادی سے نکلنے کے بعد آپ کے لیے قصر کرنا ضروری ہوگا ۔واضح رہے کہ مسافر شرعی بننے کے لیے آبادی کے ختم سے سوا ستہتر کلو میٹر کی مسافت کی قطعی نیت شرط ہے، اپنے خاص گھر سے کلو میٹر کا حساب نہیں لگایا جائے گا۔ ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149369,deoband,عبادات,صلاة
01-Sep-2020,https://darulifta-deoband.com/home/ur/salah-prayer/149352,وتر پڑھنے کے کتنے طریقے ہیں؟,(۱) وتر پڑھنے کے کتنے طریقے ہیں؟ سب بتائیں۔ ہم جس طریقے پر پڑھتے ہیں وہ امام ابوحنیفہ سے منقول ہیں۔ (۲) رفع یدین کا نہ کرنا کب منع ہے؟ حوالے سے بتائیں تاکہ میں دوسروں کو بتاسکوں، ہم جس طرح ناف پر ہاتھ باندھ کر نماز میں کھڑے ہوتے ہیں اس کا حوالہ حدیث سے دیں۔ (۳) جب ہم جماعت سے نماز پڑھتے ہیں اور تکبیر اولیٰ میں شامل ہوتے ہیں تو ثناء پڑھتے ہیں، اگر ہم تکبیر اولیٰ میں نہ ملیں اور بعد میں جماعت میں شامل ہوں تو کیا ثناء پڑھیں یا نہیں؟ اسی طرح دوسری اور باقی تکبیروں میں مل کے ثناء پڑھنی چاہئے یا نہیں؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa:</span>&nbsp; 579-532<span dir=""LTR"">/B=</span>6/1438</p><p dir=""RTL"" style=""text-align: justify;"">
	(۱) نماز وتر ہمارے احناف کے یہاں تین رکعت ایک سلام سے پڑھی جاتی ہے، پہلی دو رکعت مع قراء ة ادا کی جاتی ہے پھر قعدہ کرکے تیسری رکعت کے لیے اٹھتے ہیں اس میں قراء ة کرکے دونوں ہاتھ اٹھاتے ہوئے اللہ اکبر کہتے ہیں، پھر قنوت پڑھ کر رکوع و سجدہ کرتے ہیں پھر قعدہ کرکے سلام پھیرتے ہیں، (موطاء امام مالک)۔</p><p dir=""RTL"" style=""text-align: justify;"">
	(۲) تکبیر اولیٰ یعنی تحریمہ کے وقت رفع یدین ہمیشہ کے لیے سنت ہے ا س کے بعد رفع یدین کرنا ہمیشہ کے لیے منع ہے، اصح الاسانید زہری عن سالم عن عبد اللہ بن عمر سے مروی ہے کہ رسول اللہ صلی اللہ علیہ وسلم صرف تکبیر تحریمہ کے وقت ہاتھ اٹھاتے پھر نماز میں ہاتھ نہیں اٹھاتے تھے اور طحاوی شریف میں ہے کہ ابتداء اسلام میں رفع یدین تھا مگر پھر ہمیشہ کے لیے منسوخ ہو گیا۔</p><p dir=""RTL"" style=""text-align: justify;"">
	(۳) قراء ة شروع ہو جانے سے پہلے پہلے امام کے پیچھے ثناء پڑھنا درست ہے جہری نماز میں، امام کی قراء ة شروع ہوجانے کے بعد مقتدی ثناء نہ پڑھے خواہ پہلی رکعت ہو یا دوسری البتہ تیسری یا چوتھی رکعت میں کوئی شریک ہوا یا سرّی نماز میں شریک ہوا تو وہ ثناء پڑھ سکتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149352,deoband,عبادات,صلاة
01-Sep-2020,https://darulifta-deoband.com/home/ur/salah-prayer/149348,۴۸/ میل دور نوکری یا تجارت کرنے والا دوران سفر اور ملازمت کی جگہ پندرہ دن سے کم قیام کرنے کی صورت میں نماز قصر کرے گا یا نہیں؟,۴۸/ میل دور نوکری یا تجارت کرنے والا دوران سفر اور ملازمت کی جگہ پندرہ دن سے کم قیام کرنے کی صورت میں نماز قصر کرے گا یا نہیں؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa:</span>&nbsp; 545-510<span dir=""LTR"">/N=</span>6/1438</p><p dir=""RTL"" style=""text-align: justify;"">
	&nbsp;</p><p dir=""RTL"" style=""text-align: justify;"">
	(۱، ۲): صورت مسئولہ میں اگر آبائی وطن ( جو آدمی کی مستقل رہائش گاہ ہے) کی آخری آبادی اور عارضی وطن (جہاں آدمی بزنس یا نوکری کررہا ہے) کی ابتدائی آبادی دونوں کے درمیان سفر شرعی کی مسافت ہے، یعنی: دونوں کے درمیان دوری سوا ستتر کلو میٹر یا اس سے زیادہ کی مسافت ہے اور اس نے عارضی وطن کو مستقل رہائش گاہ کے طور پر اختیار نہیں کیا ہے، مستقل رہائش گاہ صرف آبائی وطن ہے اور عارضی وطن میں محض کاروبار یا ملازمت کی وجہ سے رہناہوتا ہے، خدانخواستہ اگر وہاں کاروبار یا ملازمت نہ رہے تو وہاں رہنے کا ارادہ بالکل نہیں ہے تو یہ شخص جب آبائی وطن سے عارضی وطن کے ارادے سے نکلے گا یا عارضی وطن سے آبائی وطن کے ارادے سے نکلے گا تو آبادی سے باہر نکلتے ہی مسافر ہوجائے گا اور مسافر امام کی اقتدا میں یا اکیلے چار رکعت والی نمازوں میں قصر کرے گا اور پہلی صورت میں لیے عارضی وطن پہنچ کر اگر وہاں پندرہ دن سے کم قیام کی نیت ہو تو یہ شخص وہاں بھی مسافر رہے گا، اور دوسری صورت میں راستہ میں مسافر رہے گا؛ لیکن جب وہ اپنے آبائی وطن کی آبادی میں داخل ہوگا تو فوراً مقیم ہوجائے گا اگرچہ وہاں صرف ایک دو روز؛ بلکہ ایک گھنٹہ قیام کی نیت ہو۔</p><p dir=""RTL"" style=""text-align: justify;"">
	اور اگراس شخص نے کاروبار یا ملازمت کی جگہ کو بھی مستقل رہائش گاہ بنالیا ہے، یعنی: وہاں کاروبار یا ملازمت رہے یا ختم ہوجائے ، وہاں بہر صورت سال میں چند ماہ یا کسی موسم میں چند ایام رہائش رہے گی تو اس صورت میں اس کے لیے دونوں وطن، وطن اصلی ہوں گے اوریہ شخص صرف دوران سفر مسافر ہوگا اور جب دونوں جگہوں میں سے کہیں پہنچے گا ، اس کی مسافرت ختم ہوجائے گا اگرچہ وہاں پندرہ دن قیام کا ارادہ نہ ہو۔ (فتاوی محمودیہ ۷:۴۹۱ - ۴۹۴، سوال: ۳۵۸۸- ۳۵۹۱،مطبوعہ: ادارہ صدیق ڈابھیل)۔ ویبطل وطن الإقامة بمثلہ وبالوطن الأصلي وبإنشاء السفر، والأصل أن الشیء یبطل بمثلہ وبما فوقہ لا بما دونہ (الدر المختار مع رد المحتار، کتاب الصلاة، باب صلاة المسافر ۲: ۶۱۴، ۶۱۵،ط: مکتبة زکریا دیوبند)، من خرج من عمارة موضع إقامتہ الخ (المصدر السابق، ص:۵۹۹)، الوطن الأصلي ھو موطن ولادتہ أو تأھلہ أو توطنہ ( المصدر السابق، ص:۶۱۴)، قولہ:”الوطن الأصلي“:ویسمی بالأھلي ووطن الفطرة والقرار ۔ح عن القھستاني۔…… قولہ:”أو توطنہ“:أي: عزم علی القرار فیہ وعدم الارتحال الخ (رد المحتار)، ثم الأوطان ثلاثة: وطن أصلي وھو وطن الإنسان في بلدتہ أو بلدة أخری اتخذھا داراً وتوطن بھا مع أھلہ وولدہ ولیس من قصدہ الارتحال عنھا بل التعیش بھا ،……فالوطن الأصلي ینتقض بمثلہ لا غیر، وھو أن یتوطن الإنسان في بلدة أخری وینقل الأھل إلیہا من بلدتہ فیخرج الأول من أن یکون وطناً أصلیاً لہ حتی لو دخل فیہ مسافراً لا تصیر صلاتہ أربعاً (بدائع الصنائع۱: ۴۹۷، ۴۹۸، ط: دار الکتب العلمیة بیروت)، وھذا الوطن - الوطن الأصلي- یبطل بمثلہ لا غیر، وھو أن یتوطن في بلدة أخری وینقل الأھل إلیھا فیخرج الأول من أن یکون وطناً أصلیاً حتی لو دخلہ مسافراً لا یتم ، قیدنا بکونہ انتقل عن الأول بأھلہ ؛لأنہ لو لم ینتقل بھم ولکنہ استحدث أھلاً في بلدة أخری فإن الأول لم یبطل ویتم فیھما ،…وفی المجتبی: نقل القولین فیما إذا نقل أھلہ ومتاعہ وبقي لہ دور وعقار ثم قال: وھذا جواب واقعة ابتلینا بھا وکثیر من المسلمین المتوطنین فی البلاد ولھم دور وعقار فی القری البعیدة منھا یصیفون بھا بأھلھم ومتاعھم فلا بد من حفظھا أنھما وطنان لہ لا یبطل أحدھما بالآخر (البحر الرائق، کتاب الصلاة، باب المسافر ۲: ۲۳۹، ط: مکتبة زکریا دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149348,deoband,عبادات,صلاة
31-Aug-2020,https://darulifta-deoband.com/home/ur/salah-prayer/149346,کیا نماز کا نہ پڑھنا کفر ہے ؟,کیا نماز کا نہ پڑھنا کفر ہے ؟ قرآن اور حدیث کی روشنی میں یہ بات واضح کریں۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa</span>:&nbsp; 762-718<span dir=""LTR"">/M=</span>6/1438</p><p dir=""RTL"" style=""text-align: justify;"">
	جان بوجھ کر نماز چھوڑدینا شریعت اسلام میں بہت سخت گناہ اور کافروں والا عمل ہے، قرآن میں ہے: مُنِیبِینَ إِلَیْہِ وَاتَّقُوہُ وَأَقِیمُوا الصَّلَاةَ وَلَا تَکُونُوا مِنَ الْمُشْرِکِینَ․ ترجمہ: سب رجوع ہوکر اس (اللہ) کی طرف اور اس سے ڈرتے رہو اور قائم رکھو نماز اور مت ہو شرک کرنے والوں میں (سورہٴ روم آیت: ۳۱) اور حدیث میں ہے: من ترک الصلاة متعمدًا فقد کفر․ جس شخص نے جان بوجھ کر نماز ترک کردی تو تحقیق اس نے کفر کیا (الحدیث)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149346,deoband,عبادات,صلاة
31-Aug-2020,https://darulifta-deoband.com/home/ur/salah-prayer/149334,نماز عصر اول وقت میں ادا کرنا,میں حنفی ہوں، اور میرا تعلق کراچی پاکستان سے ہے، ہماری کمپنی کی گاڑی شام پانچ بجے نکلتی ہے، نماز کے لیے گاڑی روکنے پر کچھ لوگ اعتراض بھی کرتے ہیں، آنے والے کچھ وقت میں عصر کی نماز کا وقت آگے بڑھے گا، اس صورت میں کیا میں عصر کی نماز شافعی وقت کے مطابق ادا کر سکتا ہوں؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa</span>:&nbsp; 506-520<span dir=""LTR"">/N=</span>6/1438</p><p dir=""RTL"" style=""text-align: justify;"">
	اگر اعتراض کرنے والے کم ہوں اور نماز پڑھنے والے زیادہ ہوں تو معترضین کے اعتراض کی طرف زیادہ توجہ دینے کی ضرورت نہیں۔ اور اگر معترضین زیادہ ہوں تو ایسی صورت میں اگر آپ سوج زرد ہونے سے پہلے گھر پہنچ کر نماز پڑھ سکتے ہوں تو گھر پہنچ کر عصر کی نماز ادا کریں اور اگر گھر کی دوری زیادہ ہو تو معترضین سے بات چیت کرکے انھیں موافق بنانے کی کوشش کریں اور اس کے لیے نماز پڑھنے والے حضرات پہلے سے باوضو ہوکر تیار رہی تاکہ جہاں نماز پڑھی جائے وہاں زیادہ دیر گاڑی روکنے کی ضرورت نہ پڑے۔ اور اگر معترضین غالب آکر گاڑی روکنے پر پابندی لگادیں تو ایسی مجبوری میں نماز قضا کرنے سے بہتر ہے کہ مثل ثانی کے بعد کمپنی ہی میں عصر کی نماز پڑھ سکتے ہیں؛ کیوں کہ احناف<span dir=""LTR""></span>کی ایک جماعت نے بھی اس کے موافق فتوی دیا ہے؛ لہٰذا اندیشہ قضا کے وقت اس پر عمل کی گنجائش ہوگی۔خلاصہ یہ ہے کہ حتی الامکان عصر کی نماز مثل ثانی کے بعد ہی پڑھی جائے؛ کیوں کہ اکثر احناف نے اسی کو راجح قرار دیا ہے اور یہی مفتی بہ قول ہے ، نیز اس میں نماز کی ادائیگی اور فرض سے ذمہ کی براء ت یقینی ہے ۔ اور اگر مثل ثانی کے بعد عصر کی نماز پڑھنا مکن نہ ہو اور نماز قضا ہوجانے کا اندیشہ ہو تو ایسی صورت میں حنفیہ کے دوسرے قول پر عمل کی گنجائش ہوگی۔ (ووقت الظہر من زوالہ)… (إلی بلوغ الظل مثلیہ)، وعنہ مثلہ، وہو قولہما وزفر والأئمة الثلاثة، قال الإمام الطحطاوي: وبہ نأخذ، وفي غرر الأذکار:وھو المأخوذ بہ، وفی البرھان: وھو الأظھر لبیان جبریل، وھو نص فی الباب، وفی الفیض: وعلیہ عمل الناس الیوم، وبہ یفتی، (سوی فیٴ یکون للأشیاء قبل (الزوال) ……(ووقت العصر منہ إلی) قبیل (الغروب) (الدر المختار مع رد المحتار، أول کتاب الصلاة، ۲: ۱۴- ۱۶، ط: مکتبة زکریا دیوبند)، قولہ:”‘إلی بلوغ الظل مثلیہ“ھذا ظاھر الروایة عن الإمام، نھایة، وھو الصحیح، بدائع ومحیط وینابیع، وھو المختار، غیاثیة، واختارہ الإمام المحبوبي وعول علیہ النسفي وصدر الشریعة، تصحیح قاسم، واختارہ أصحاب المتون وارتضاہ الشارحون، فقول الطحاوي: ”وبقولھما نأخذ“ لا یدل علی أنہ المذھب، وما فی الفیض من ”أنہ یفتی بقولھما فی العصر والعشاء“ مسلم فی العشاء فقط علی ما فیہ وتمامہ فی البحر۔ ……۔قولہ:”وھو نص فی الباب“ فیہ أن الأدلة تکافأت ولم یظھر ضعف دلیل الإمام؛ بل أدلتہ قویة أیضا کما یعلم من مراجعة المطولات وشرح المنیہ، وقد قال فی البحر: لا یعدل عن قول الإمام إلی قولھما أو قول أحدھما إلا لضرورة من ضعف دلیل أو تعامل بخلافہ کالمزارعة وإن صرح المشایخ بأن الفتوی علی قولھما کما ھنا۔ قولہ:”وعلیہ عمل الناس الیوم“: أي: في کثیر من البلاد، والأحسن ما فی السراج عن شیخ الإسلام أن الاحتیاط أن لا یوٴخر الظہر إلی المثل، وأن لا یصلي العصر حتی یبلغ المثلین لیکون موٴدیا للصلاتین في وقتھما بالإجماع (رد المحتار)، و-یستحب- تأخیر عصر صیفاً وشتاء … مالم یتغیر ذکاء (الدر المختار مع رد المحتار،۲: ۲۵، ۲۶)، مستفاد: وانظر ھل إذا لزم من تأخیرہ العصر إلی المثلین فوت الجماعة یکون الأولی التأخیر أم لا؟ والظاھر الأول بل یلزم لمن اعتقد رجحان قول الإمام تأمل، ثم رأیت في آخر شرح المنیة: ناقلاً عن بعض الفتاوی أنہ لو کان إمام محلتہ یصلی العشاء قبل غیاب الشفق الأبیض فالأفضل أن یصلیھا وحدہ بعد البیاض (رد المحتار، أول کتاب الصلاة، ۲: ۱۵) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149334,deoband,عبادات,صلاة
01-Sep-2020,https://darulifta-deoband.com/home/ur/salah-prayer/149332,وتر کی کتنی رکعتیں ہیں،اہل حدیث ایک رکعت پڑھتے ہیں اور حنفی تین،دونوں کے دلائل کیا ہیں؟,وتر کی کتنی رکعتیں ہیں،اہل حدیث ایک رکعت پڑھتے ہیں اور حنفی تین،دونوں کے دلائل کیا ہیں؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>533-435<span dir=""LTR"">/D=</span>7/1438</p><p dir=""RTL"" style=""text-align: justify;"">
	رسول اللہ صلی اللہ علیہ وسلم تین رکعت وتر پڑھتے تھے اور متعدد صحابہٴ کرام سے وتر کا تین رکعت ہونا ثابت ہے جس میں یہ صراحت بھی ہے کہ دو رکعت پر سلام نہیں پھیرتے تھے یہی احناف کا مسلک ہے تفصیل کے لیے اعلاء السنن ج۶ص۱تا ۷۰کا مطالعہ فرمائیں۔</p><p dir=""RTL"" style=""text-align: justify;"">
	چند روایات ذکر کی جاتی ہیں:</p><p dir=""RTL"" style=""text-align: justify;"">
	(۱) عن عائشة رضي اللہ تعالی عنہا أن رسول اللہ صلی اللہ علیہ وسلم کان لا یسلم في رکعتي الوتر (رواہ النسائي: ۱/۲۴۸) وسکت عنہ وفي آثار السنن إسنادہ صحیح أخرجہ الحاکم في المستدرک: ۱/۲۰۴بلفظہ۔</p><p dir=""RTL"" style=""text-align: justify;"">
	(۲) قالت کان رسول اللہ صلی اللہ علیہ وسلم لا یسلم في الرکعتین الأولین من الوتر وقال ہذا حدیث صحیح علی شرط الشیخین وأقرہ علیہ الذہبي فی تلخیصہ․ وقال علی شرطہما․</p><p dir=""RTL"" style=""text-align: justify;"">
	(۳) وعنہا قالت کان رسول اللہ صلی اللہ علیہ وسلم یوتر بثلاث لا یسلم إلا في آخرہن أخرجہ الحاکم ․</p><p dir=""RTL"" style=""text-align: justify;"">
	(۴) وعن ابن عباس في الحدیث رواہ مسلم بطریق علي بن عبد اللہ ابن عباس في آخرہ ”ثم أوتر بثلاث“ ج۱ص۲۶۱․</p><p dir=""RTL"" style=""text-align: justify;"">
	(۵) وعن المسور بن مخزمة قال دفنا أبا بکر لیلا فقال عمر: إنی لم أوتر فقام فصففنا ورائہ فصلی بنا ثلاث رکعات لم یسلم إلا في آخرہن․ أخرجہ الطحاوي ج۱ص۱۷۳وفي آثار السنن إسنادہ صحیح ج۲ص۱۲)</p><p dir=""RTL"" style=""text-align: justify;"">
	قال المحقق ظفر أحمد العثماني في إعلاء السنن: قلت فیہ أن الوتر ثلاث لا یسلم إلا في آخرہن․ وقد فعل ذلک عمر بن الخطاب في محضر عظیم من الصحابة لم یغب عنہ إلا القلیل فکان کالإجماع منہم علی ذلک فکیف یقول قائل: أن الوتر بثلاث موصولة لم یثبت عن النبي صلی اللہ علیہ وسلم؟ فہل تری الصحابة یجتمعون علی أمر لم یعرفوہ منہ؟ کلا! لا یمکن مثلہ أبدًا․ والتفصیل في ہذا المبحث في إعلاء السنن․</p><p dir=""RTL"" style=""text-align: justify;"">
	اہل حدیث کے دلائل خود ان سے معلوم کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149332,deoband,عبادات,صلاة
01-Sep-2020,https://darulifta-deoband.com/home/ur/salah-prayer/149324,عشاء کی نماز کے بعد یا سونے سے پہلے تہجد پڑھنا کیسا ہے؟,تہجد کی نماز ضروری نہیں ہے، لیکن ہمارے نبی کریم صلی اللہ علیہ وسلم روزانہ پڑھتے تھے، فرض نماز کے بعد اللہ کی خوشنودی حاصل کرنے کے لیے تہجد کی نماز بہت اہم مانی جاتی ہے۔ میرا سوال یہ ہے کہ (۱) تہجد کی نماز کے لیے اٹھنا مشکل ہے تو کیا مسجد میں عشاء کی فرض نماز کے بعد وتر سے پہلے دو /چار/چھ /آٹھ رکعات پڑھ سکتے ہیں؟(۲) اگر کوئی عشاء کی نماز جماعت سے پڑھ رہاہوں اور وہ گھر میں سنت اور وتر پڑھنا چاہتاہو، تو کیا وہ سونے سے پہلے دو، چار ، چھ یا آٹھ رکعات تہجد کی نماز پرھ سکتاہے؟اور پھر وتر پڑھ کر سوجائے اور فجر کی نماز کے لیے اٹھے(کیوں کہ تہجد کے لیے اٹھنا مشکل ہوتاہے)۔میں جانتاہوں کہ آدھی رات کے بعد یا فجر کی نماز سے ایک گھنٹہ پہلے تہجدپڑھنا مفید ہے، مگر کیا بالکل ہی نہ پڑھنے کے بجائے عشاء کی نماز کے بعد یا سونے سے پہلے تہجد پڑھنا عقلمندی نہیں ہے ؟,"<p>بسم الله الرحمن الرحيم</p><p> </p><p style=""text-align: right;"">
	<span dir=""LTR"">Fatwa</span>:&nbsp;&nbsp;&nbsp;&nbsp;&nbsp;&nbsp;&nbsp; 544-509<span dir=""LTR"">/N=</span>6/1438</p><p dir=""RTL"" style=""text-align: justify;"">
	&nbsp;(۱):عشا کی نماز کے بعد تہجد کا وقت شروع ہوجاتا ہے ؛ البتہ افضل یہ ہے کہ نصف شب کے بعد تہجد کی نماز پڑھی جائے ؛ لیکن چوں کہ آپ کے لیے سونے کے بعد تہجد کے لیے اٹھنا مشکل ہوتا ہے ؛ اس لیے آپ عشا کی نمازکے بعد وتر سے پہلے حسب سہولت ۲، ۴، ۶یا ۸/ رکعت پڑھ لیا کریں، تہجد کا ثواب مل جائے گا۔ (شامی ۲: ۴۶۷، مطبوعہ: مکتبہ زکریا دیوبند،فتاوی دار العلوم دیوبند ۴: ۳۰۵، ۳۰۶، ۳۰۷،۳۱۱،سوال: ۱۸۹۲،۱۹۰۱، ۱۹۰۷، مطبوعہ: دار العلوم دیوبند، احسن الفتاوی ۳: ۴۹۳، مطبوعہ: ایچ ایم سعید کراچی )۔ عن أیاس بن معاویة المزني رضي اللّٰہ عنہ أن رسول اللّٰہ صلی اللّٰہ تعالیٰ علیہ وسلم قال: لا بد من صلاة اللیل، ولو حلب شاة، وما کان بعد صلاة العشاء فہو من اللیل(رواہ الطبراني في الکبیر، کذا في الترغیب والترہیب، کتاب النوافل / الترغیب في قیام اللیل رقم: ۹۳۳)،وروی الطبراني مرفوعاً: لابد من صلاة بلیل ولو حلب شاة، وما کان بعد صلاة العشاء فہو من اللیل، وہٰذا یفید أن ہٰذہ السنة تحصل بالتنفل بعد صلاة العشاء قبل النوم(رد المحتار۲:۴۶۷، ط: مکتبة زکریا دیوبند، تبیین الحقائق ۱:۲۶۲، ط: مکتبة زکریا دیوبند)۔</p><p dir=""RTL"" style=""text-align: justify;"">
	(۲): جی ہاں! پڑھ سکتا ہے اور اسے تہجد کا ثواب ملے گا جیسا کہ اوپر نمبر ایک میں ذکر کیا گیا۔</p><p dir=""RTL"" style=""text-align: justify;"">
	(۳): کیوں نہیں، بلا شبہ بالکل تہجد نہ پڑھنے سے عشا کی نماز کے بعد سونے سے پہلے تہجد کی نیت سے چند نوافل پڑھ لینا بہتر اور عقل مندی کا کام ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149324,deoband,عبادات,صلاة
01-Sep-2020,https://darulifta-deoband.com/home/ur/salah-prayer/149313,کیا فاسق شخص کے پیچھے نماز پڑھی جائے تو وہ جائز ہے؟,کیا فاسق شخص کے پیچھے نماز پڑھی جائے تو وہ جائز ہے؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa</span>:&nbsp; 751-625<span dir=""LTR"">/H=</span>6/1438</p><p dir=""RTL"" style=""text-align: justify;"">
	فاسق کے پیچھے نماز بکراہت ہوجاتی ہے البتہ متقی پرہیزگار احکامِ نماز سے واقف قرآن شریف اچھا پڑھنے والے امام کی اقتداء میں نماز اعلیٰ وافضل ہے کسی کو فاسق بلا دلیل قرار دینا بھی درست نہیں، البتہ صحیح صحیح حالات لکھ کر اہل فتویٰ حضرات سے معلوم کرلیں اور جو حکم شرعی وہ بتلادیں اس کے موافق معاملات انجام دیں تو بہتر صورت ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149313,deoband,عبادات,صلاة
01-Sep-2020,https://darulifta-deoband.com/home/ur/salah-prayer/149247,کسی بھی اہل قبلہ کے پیچھے نماز کا حکم,عقیدة الطحاوی ․․․․․․․ کے عقیدہ نمبر ۶۹/ میں لکھا ہے ”ہم جائز سمجھتے ہیں کسی بھی اہل قبلہ کے پیچھے نماز پڑھنا چاہے وہ صحیح ہو یا غلط․․․․ اور جائز سمجھتے ہیں ان کی نماز جنازہ پڑھنا“۔ میرا سوال ہے کہ کیا بریلوی اور سلفی حضرات اہل قبلہ میں شامل نہیں ہیں ؟ اگر ہیں! تو پھر علماء ان کے پیچھے نماز پڑھنے سے کیوں منع کرتے ہیں ؟ دوسرا سوال اسی سے متعلق کہ شافعی امام کے پیچھے رمضان میں وتر پڑھنا دو سلام سے اور بنا قنوت جائز ہے؟ اگر ہاں! تو کیسے اور کب قنوت پڑھیں؟ اور اگر نہیں! تو عقیدہ نمبر ۶۹/ کا معنی کیا ہے؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: 667-678/sn=7/1438</span></p><p dir=""RTL"" style=""text-align: justify;"">
	اہل قبلہ وہ لوگ ہیں جو تمام ضروریاتِ دین یعنی ان تمام عقائد واحکام کو مانتے ہوں جن کا ثبوت شریعت میں یقینی اور معروف ومشہور ہے۔ (اکفار الملحدین، مترجم بہ حوالہ نبراس، ص: ۷۱) سلفی اور بالعموم بریلوی حضرات ضروریاتِ دین کو مانتے ہیں؛ اس لیے ان کے پیچھے نماز درست ہے یعنی اگر ان کے پیچھے نماز پڑھی گئی تو فریضہ سر سے اتراجائے گا بہ شرطے کہ سلفی حضرات مفسد صلات امور میں مقتدیوں کے مسلک کی رعایت کریں؛ لیکن ان لوگوں کے عقائد اور اعمال میں فساد ہونے کی وجہ سے نماز ان کے پیچھے مکروہ ہوتی ہے؛ لہٰذا کوشش یہی ہونی چاہیے کہ ایسے امام کے پیچھے نماز ادا کی جائے جن کے اعتقاد اور عمل میں کسی طرح کا فساد نہ ہو۔ (حاشیة الطحطاوی علی المراقي: ص: ۳۰۲)</p><p dir=""RTL"" style=""text-align: justify;"">
	(۲) اگر شافعی امام وتر کی ادائیگی میں حنفی مقتدیوں کی رعایت کریں یعنی وتر دو سلام کے بہ جائے ایک سلام سے پڑھیں تب تو ان کے پیچھے حنفی مقتدی کی نماز وتر بلاشبہ درست ہے، اگر حنفی مقتدیوں کی رعایت نہ کریں تو چوں کہ جمہور احناف کے نزدیک باجماعت نماز میں مقتدی کے اعتقاد کا اعتبار ہے اور حنفی مسلک میں وتر کی نماز تین رکعت ایک سلام کے ساتھ پڑھنا واجب ہے، اس لیے شافعی امام کے پیچھے حنفی مقتدیوں کی وتر درست نہ ہوگی، یہاں یہ بات بھی قابل ذکر ہے کہ شوافع کے نزدیک وتر دو سلاموں کے ساتھ پڑھنا محض ایک امر مندوب ہے اور صورتِ مسئولہ میں شافعی امام کے پیچھے نماز وتر کا نہ ہونا؛ اس لیے نہیں کہ ان کے پیچھے نماز درست نہیں ہوتی یا انھیں ”اہل قبلہ“ سے خارج کردیا گیا ہے؛ بلکہ اختلافی مسائل میں احناف کی رعایت نہ کرنے کی وجہ سے احتیاطاً یہ حکم ہے۔ وقال ابن الشحنة: فالحاصل أن قاضیخان قال في فتاواہ: لا یجوز الاقتداء من یقطع الوتر وکذا في الفوائد الظہریة؛ لأن المقتدي یری أن إمامہ خرج عن الصلاة بسلامہ ومَبْنی الخلاف علی أن المعتبر رأی المقتدي أو رأی الإمام الخ (شرح منظومہ ابن وہبان) نیز دیکھیں: موسوعة فقہیہ: ۲۷/ ۲۹۵، بیان صفة الوتر، درمختار مع الشامي: ۲/ ۴۴۴، ط: زکریا وغیرہ)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149247,deoband,عبادات,صلاة
22-Sep-2023,https://darulifta-deoband.com/home/ur/salah-prayer/149234,پانچ وقت کی نمازوں میں کون کون سی سورتیں پڑھنی چاہئیں؟,میرا سوال یہ ہے کہ؛ 1] پانچ وقت کی نمازوں میں کون کون سی سورتیں پڑھنی (چاہیے (فرض اور سنت دونوں )میں اور حضور اکرم صل اللہ علیہ السلام کا کیا معمول تھا؟ 2] کیا کھانا کھانے سے ایک گھنٹہ پہلے اور کھانا کھانے کے ایک گھنٹہ باد پانی پینا سنت ہے ؟ 3 )بیت الخلاء سے نکلنے کی دعا کب پڑھی جائے گی اندر یا نکلنے کے بعد؟,"<p>بسم الله الرحمن الرحيم</p><p> </p><p dir=""RTL""><span dir=""LTR"">Fatwa: 734-1411/H=1/1439</span></p><p dir=""RTL"">(۱) فجر وظہر کے فرضوں میں طوال مفصل (سورہٴ حجرات سے سورہٴ بروج تک) اور عصر وعشاء میں سورہٴ بروج کے بعد سے سورہٴ لم یکن تک اور مغرب میں سورہٴ زلزال سے اخیر تک کی سورتوں میں سے کسی سورت کی قراء ت ہررکعت میں کی جائے، سورہٴ بروج سے لم یکن تک کو اوساطِ مفصل اور زلزال سے اخیر تک کو قصارِ مفصل کہا جاتا ہے۔ فرضوں کی پہلی دو رکعت میں بعد سورہٴ فاتحہ ترتیب کا لحاظ رکھ کر ہررکعت میں ایک سورت کا پڑھنا مسنون ہے، ہکذا فی الفصل الرابع فی القراء ة من الفتاوی الہندیة: ۱/۷۷، اور یہی معمول قراء ت میں حضرت نبئ اکرم صلی اللہ تعالی علیہ وسلم کا حدیث شریف سے ثابت ہوتا ہے جیسا کہ مسند احمد ابن حنبل: ۲/۳۰۰رقم: ۷۹۷۸میں عن سلیمان ابن یسار عن أبي ہریرة رضي اللہ عنہ أنہ قال: ما صلیت وراء أحد بعد رسول اللہ صلی اللہ علیہ وسلم أشبہ صلاة برسول اللہ صلی اللہ علیہ وسلم من فلان قال سلیمان کا ن یطیل الرکعتین الأولیین من الظہر ویخفف الاخریین ویخفف العصر ویقرأ في المغرب بقصار المفصل ویقرأ في العشاء بوسط المفصل ویقرأ في الصبح بطول المفصل (مسند احمد) وتر کی پہلی رکعت میں سورہٴ اعلیٰ دوسری میں کافرون اور تیسری میں قل ہو ا للہ احد اور سنت فجر کی پہلی اور دوسری رکعت میں کافرون اور قل ہو اللہ احد بھی منقول ہے، بقیہ سنن ونوافل میں ترتیب ملحوظ رکھ کر جہاں سے چاہیں قراء ت کر لی جائے۔</p><p dir=""RTL"">(۲) اس طرح پانی پینے کا سنت ہونا ثابت نہیں۔</p><p dir=""RTL"">(۳) اندر نہ پڑھے بلکہ جب بیت الخلاء سے باہر قدم نکالے تب پڑھے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149234,deoband,عبادات,صلاة
01-Sep-2020,https://darulifta-deoband.com/home/ur/salah-prayer/149217,محراب میں امام کس جگہ کھڑا ہو گا؟,محراب میں امام کس جگہ کھڑا ہو گا؟,"<p>بسم الله الرحمن الرحيم</p><p> </p><p align=""left"" dir=""RTL"">
	<span dir=""LTR"">Fatwa ID: </span>474-446<span dir=""LTR"">/N=</span>6/1438</p><p align=""left"" dir=""RTL"">
	&nbsp;امام کے لیے محراب میں کھڑا ہونا اصل سنت نہیں ہے؛ اصل سنت یہ ہے کہ امام نمازیوں کی صف کے حساب سے بیچ میں ہو،اور عام طور پر چوں کہ محراب اس طرح بنائی جاتی ہے کہ امام محراب میں کھڑے ہوکر مقتدیوں کی صف کے حساب سے بیچ میں ہوتا ہے ؛ اس لیے عام طور پر محراب میں کھڑے ہونے سے یہ سنت ادا ہوجاتی ہے (مستفاد:امداد الفتاوی مع حاشیہ۱: ۴۳۰، ۴۳۱، سوال: ۳۵۵، مطبوعہ: مکتبہ زکریا دیوبند) ، لہٰذا اگر محراب وسیع وکشادہ ہو، امام محراب میں مختلف جگہوں پر کھڑا ہوسکتا ہے تو امام کو چاہیے کہ محراب میں اس جگہ کھڑا ہو جو مقتدیوں کی صف کے حساب سے بالکل درمیان وبیچ کی جگہ ہو، ایسی جگہ نہ کھڑا ہو کہ جو صف کے حساب سے درمیان وبیچ کا حصہ نہ ہو ، اور اس کا بھی خیال رہے کہ وہ مکمل طور پر محراب نہ ہو؛ بلکہ اس کے پیریا ان کا کچھ حصہ محراب سے باہر رہے ؛ کیوں کہ امام کا مکمل طور پر محراب کے اندر ہوکر کھڑا ہونا مکروہ ہے۔ وقیام الإمام فی المحراب لا سجودہ فیہ وقدماہ خارجہ لأن العبرة للقدم مطلقاً الخ (الدر المختار مع رد المحتار، کتاب الصلاة، باب ما یفسد الصلاة وما یکرہ فیھا، ۲: ۴۱۴، ط: مکتبة زکریا دیوبند) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149217,deoband,عبادات,صلاة
01-Sep-2020,https://darulifta-deoband.com/home/ur/salah-prayer/149216,مکمل قرآن کی تلاوت روزانہ کی فرض نمازوں میں کرنا؟,ہماری مسجد کے امام صاحب جو کہ اللہ کے فضل سے ایک جید حافظ ہے اور وہ نماز فجر اور عشامیں روزانہ پابندی سے تھوڑا تھوڑا قرآن یعنی تین تین صفحہ تلاوت کر کے مکمل کرتے ہیں۔ تو اس عمل کا دین اسلام میں کیا حکم ہے ؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa</span>:&nbsp; 721-603<span dir=""LTR"">/H=</span>6/1438</p><p dir=""RTL"" style=""text-align: justify;"">
	نماز تو اس طرح قرآنِ کریم بالترتیب پڑھنے میں بھی صحیح ہوجاتی ہے مگر امام کو فرض نمازوں میں قرأتِ مسنونہ کے پڑھنے کو اختیار کرنا چاہیے، البتہ امام صاحب اپنی سنت ونوافل میں علی الترتیب پڑھتے رہیں تو اس میں کچھ مضائقہ نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149216,deoband,عبادات,صلاة
01-Sep-2020,https://darulifta-deoband.com/home/ur/salah-prayer/149141,صبح صادق کا وقت 15 درجے زیر افق یا 18 درجے زیر افق داخل ہوتا ہے ؟,صبح صادق کا وقت 15 درجے زیر افق یا 18 درجے زیر افق داخل ہوتا ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 718-1428/H=1/1439</span></p><p dir=""RTL"">
	اٹھارہ درجہ والا قول راجح معلوم ہوتا ہے تفصیل کے لیے ملاحظہ ہو فتاوی دارالعلوم زکریا (افریقہ) از ص۵۱تا ۵۵ (مطبوعہ مجلس البحوث والافتاء) مزید تفصیلات حیاتِ محمود از ص۲۰۱تا ۲۰۵ (مطبوعہ جامعہ محمودیہ میرٹھ) میں ملاحظہ کی جاسکتی ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149141,deoband,عبادات,صلاة
01-Sep-2020,https://darulifta-deoband.com/home/ur/salah-prayer/149073,کیا عورتوں اور مردوں کی نماز کا طریقہ الگ ہے تو کیوں؟,کیا عورتوں اور مردوں کی نماز کا طریقہ الگ ہے تو کیوں؟ احادیث کی روشنی میں بتائیں۔,"<p>بسم الله الرحمن الرحيم</p><p> </p><p style=""text-align: right;"">
	Fatwa: 764-887/L=7/1438<br>
	عورت کے معنی چھپانا، عورت کو عورت اس لیے کہا جاتا ہے کہ جہاں تک ممکن ہو اس کو چھپایا جائے، اسی معنی کی طرف دیکھتے ہوئے بہت سے احکام کے اندر عورت اور مرد کے درمیان فرق کیا گیا ہے، مثلاً مخصوص چند اعضاء کو چھوڑکر پورا جسم عورت کا ستر ہے جب کہ مرد کا ستر ناف سے گھٹنے تک ہے، عورت اکیلی حج نہیں کرسکتی، سورہٴ نور میں عورت کو زیادہ کپڑے پہننے کا حکم دیا گیا، یہاں تک کہ عورت اور مرد کے عطر میں بھی فرق کیا گیا، نماز میں کیفیت کے اعتبار سے مرد اور عورت کے درمیان فرق کے سلسلے میں کچھ دلیل پیش کی جاتی ہیں:<br>
	(۱) عن أبي سعید الخدري رضي اللہ عنہ عن رسول اللہ صلی اللہ علیہ وسلم کان یأمر الرجال أن یتجافوا في سجودہم ویأمر النساء أن یخفضن في سجودہن․ (بیہقی: ۲/۲۲۲، موسوعة اطراف الحدیث)<br>
	حضرت ابوسعید رضی اللہ عنہ کی روایت ہے کہ رسول اللہ صلی اللہ علیہ وسلم مردوں کو حکم فرماتے تھے کہ وہ سجود میں اپنے اعضاء کو کشادہ رکھیں اور عورتوں کو حکم دیتے کہ وہ سجدے میں اپنے جسم کو پست اور سمیٹ کر رکھیں۔<br>
	(۲) أن النبي مر علی امرأتین تصلیان فقال إذا سجدتما فضما بعض اللحم إلی الأرض فإن المرأة في ذلک لیست کالرجل (کنز العمال: ۷/ ۴۶۲، جمع الجوامع: ۱/۲۴۶)<br>
	یعنی ایک مرتبہ نبی صلی اللہ علیہ وسلم کا نماز پڑھنے والی دو عورتوں کے پاس سے گذر ہوا تو نبی صلی اللہ علیہ وسلم نے ان کو فرمایا جب تم سجدہ کرو تو اپنے جسم کے بعض حصے کو زمین سے ملاوٴ کیونکہ عورت سجدہ کرنے میں مرد کی طرح نہیں ہے۔<br>
	(۳) عن ابن عمر قال قال رسول اللہ صلی اللہ علیہ وسلم فإذا سجدت الصقت بطنہا في فخذیہا کأستر ما یکون لہا وأن اللہ ینظر إلیہا ویقول یا ملائکتي أشہدکم أني قد غفرت لہا․(کنز العمال: ۷/ ۵۴۹، جامع الأحادیث: ۳/۴۳)<br>
	حضرت ابن عمر نبی صلی اللہ علیہ وسلم سے روایت کرتے ہیں․․․ اور جب عورت سجدہ کرے گی تو اپنا پیٹ رانوں سے ملائے جتنا چھپانا ممکن ہو اپنے اعضاء کو چھپائے گی اور اللہ تعالیٰ ایسی عورت کی طرف دیکھ کر فرماتے ہیں اے میرے فرشتو! تم کو میں اس کی مغفرت پر گواہ بناتا ہوں۔<br>
	(۴) عن إبراہیم قال إذا سجدت المرأة فلیلتزق بطنہا بفخذیہا لا ترفع عجیزتہا ولا تجافی کما یجافی الرجل (مصنف ابن أبي شیبہ: ۱/ ۱۷۰)<br>
	مشہور تابعی حضرت ابراہیم نخعی کہتے ہیں کہ بیٹ کو دونوں رانوں سے ملائے اور سرین کو نہ اٹھائے اور مرد کی طرح کھل کر سجدہ نہ کرے۔<br>
	&nbsp;حضرت امام بیہقی رحمہ اللہ فرماتے ہیں: فیعرف بہ أن ہذہ المسئلة کانت ناشیة في عصر الصحابة والتابعین وکأن الصحابة والتابعین قائلین بالتجافي للرجل دون النساء وأما أقوال الفقہاء من الحنفیة والمالکیة والشافعیة والحنابلة وشراح الأحادیث فکثیرة أذکر منہا بقدر الحاجة․ (سنن کبری للبیہقي (۲/۲۲۲) اس (ابراہیم نخعی کے اثر) سے معلوم ہوا کہ یہ (مرد اور عورت کی نماز میں فرق کا) مسئلہ صحابہ کرام اور تابعین کے زمانہ میں مشہور تھا اور صحابہ وتابعین نماز میں مردوں کے لیے اعضاء کشادہ کرنے کے قائل تھے نہ کہ عورتوں کے لیے، رہے حنفی، شافعی، مالکی، حنبلی فقہاء اور حدیث کے شارحین کے اقوال تو یہ بہت ہیں، ان میں سے چند بقدر ضرورت نقل کرتا ہوں:<br>
	مرد اور عورت کی نماز میں فرق کے قائل مذاہب اربعہ کے علماء اور شراح حدیث کے علاوہ غیرمقلدین علماء بھی ہیں، چنانچہ غیر مقلد فقیہ ومحدث مولانا عبدالحق ہاشمی نے نصب العہود فی تحقیق مسئلة تجافی المرأة في الرکوع والسجود والقعود (۴۲ تا ۴۵) میں اور مولانا عبدالجبار غزنوی نے فتاوی علمائے اہل حدیث (۳/۱۴۸) میں بھی فرق کیا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",149073,deoband,عبادات,صلاة
01-Sep-2020,https://darulifta-deoband.com/home/ur/salah-prayer/148986,ڈیوٹی سفر کی مسافت پر ہو اور وہاں ایك ہفتہ سے كم قیام رہتا ہو تو نماز كے قصر و اتمام كا كیا حكم ہے؟,اگر کسی شخص کے ساتھ یہ مسئلہ ہو کہ اس کی ڈیوٹی سفر کی مسافت پر ہو اور وہاں اس کا ایک ہفتہ سے زائد رہنے کا ارادہ نہ ہو، اور وہ اپنے گھر میں ایک ہفتہ سے کم رہتا ہو، تو دونوں صورت حال میں اس کے لیے نماز پڑھنے کے سلسلے میں کیا حکم ہوگا؟,"<p>بسم الله الرحمن الرحيم</p><p> </p><p align=""left"" dir=""RTL"">
	<span dir=""LTR"">Fatwa ID: </span>459-431<span dir=""LTR"">/N=</span>6/1438</p><p align=""left"" dir=""RTL"">
	آدمی جس شہر میں ملازمت کرتا ہے ، اگر اس کی ابتدائی آبادی اور اس کے وطن کی آخری آبادی، دونوں کے درمیان سفر شرعی کی مسافت ہو اور ایسا شخص اپنے وطن سے صرف ایک ہفتہ یا پندرہ دن سے کم کے لیے وہاں جائے تو یہ شخص وطن کی آبادی سے نکل کر واپسی تک شرعاً مسافر رہے گا اور چار رکعت والی نمازوں میں حسب شرائط قصر کرے گا اور جب اپنے وطن پہنچے گا تو اگرچہ وہاں صرف ایک دو روز قیام کا اردہ ہو مقیم ہوجائے گا اور چار رکعت والی نمازیں مکمل چار کعت ہی پڑھے گا۔ ویبطل وطن الإقامة بمثلہ وبالوطن الأصلي وبإنشاء السفر، والأصل أن الشیء یبطل بمثلہ وبما فوقہ لا بما دونہ (الدر المختار مع رد المحتار، کتاب الصلاة، باب صلاة المسافر ۲: ۶۱۴، ۶۱۵،ط: مکتبة زکریا دیوبند)، من خرج من عمارة موضع إقامتہ الخ (المصدر السابق، ص:۵۹۹)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",148986,deoband,عبادات,صلاة
01-Sep-2020,https://darulifta-deoband.com/home/ur/salah-prayer/148985,دہلی میں كاروبار ہے مگر مستقل رہائش نہیں، وہاں قصر واتمام سے متعلق كیا مسئلہ ہے؟,میں یہ جاننا چاہتا ہوں کہ میرا کاروبار دہلی میں ہے اور میں ابھی اپنی سسرال میں قیام کر رہا ہوں، میری فیملی سہارنپور میں رہتی ہے اور میں ہر حفتہ سہارنپور جاتا ہوں تو آپ مجھے یہ بتائیں کہ میری نماز قصر ہوگی یا نہیں؟ میرا ہلی میں اپنا ذاتی مکان بھی ہے اور ایک مکان ساجھے کا بھی ہے ،میری نیت کبھی بھی ایک ہفتے سے زائد دہلی میں قیام کی نہیں ہوتی۔,"<p>بسم الله الرحمن الرحيم</p><p> </p><p align=""left"" dir=""RTL"">
	<span dir=""LTR"">Fatwa ID: </span>472-438<span dir=""LTR"">/N=</span>6/1438</p><p align=""left"" dir=""RTL"">
	اگر آپ کا وطن اصلی سہارنپور ہے اور ابھی آپ نے دہلی میں مکان اور کاروبار کے باوجود مستقل رہائش کا ارادہ نہیں کیا ہے تو آپ دہلی میں مسلسل پندرہ دن یا اس سے زیادہ قیام کی نیت نہ ہونے کی صورت میں شرعاً مسافر رہیں گے۔ (مستفاد: امداد الفتاوی: ۱/ ۵۸۴، ۵۸۵، سوال: ۵۱۲، مطبوعہ: مکتبہ زکریا دیوبند اور فتاوی عثمانی: ۱/ ۴۹۸-۵۰۰، مطبوعہ: معارف القرآن کراچی) اور حسب شرائط چار رکعت والی نمازوں میں قصر کریں گے، یعنی: اگر آپ کسی مسافر امام کی اقتداء میں یا اکیلے نماز پڑھیں گے تو ظہر، عصر اور عشاء میں صرف دو رکعت پڑھیں گے اور مقیم امام کی اقتداء میں مکمل چار رکعت پڑھیں گے اور سہارنپور آپ کا وطن اصلی ہے؛ لہٰذا اگر آپ وہاں صرف ایک گھنٹہ کے لیے پہنچیں تب بھی آپ پوری نماز پڑھیں گے، وطن اصلی میں قصر نہیں ہوتا۔ ویبطل وطن الإقامة بمثلہ وبالوطن الأصلي وبإنشاء السفر، والأصل أن الشيء یبطل بمثلہ وبما فوقہ لا بما دونہ (الدر المختار مع رد المحتار، کتاب الصلاة، باب صلاة المسافر: ۲/ ۶۱۴، ۶۱۵، ط: مکتبہ زکریا دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",148985,deoband,عبادات,صلاة
01-Sep-2020,https://darulifta-deoband.com/home/ur/salah-prayer/148980,دوسری ركعت میں شریك ہونے پر قعدے میں تشہد ودرود پڑھنے كا مسئلہ كیا ہے؟,اگر میں چار رکعات والی نماز کی دوسری رکعت میں جماعت میں شریک ہوتاہوں تو کیا دوسری رکعت میں تشہد پڑھنا اور آخری رکعت میں درودھ پڑھنا ضروری ہے؟,"<p>بسم الله الرحمن الرحيم</p><p> </p><p align=""left"" dir=""RTL"">
	<span dir=""LTR"">Fatwa ID: </span>462-433<span dir=""LTR"">/N=</span>6/1438</p><p align=""left"" dir=""RTL"">
	اگر آپ چار رکعت والی نماز باجماعت کی دوسری رکعت میں آکر شریک جماعت ہوئے تو آپ امام کے ساتھ دوسری رکعت میں صرف التحیات (تشہد)پڑھیں گے اور جب امام چوتھی رکعت پر قعدہ اخیرہ کرے گا تو چوں کہ وہ آپ کا قعدہ اخیرہ نہیں ہوگا؛ لہٰذا آپ اس میں بھی صرف التحیات پڑھیں گے کذا في عامة کتب الفقہ والفتاوی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",148980,deoband,عبادات,صلاة
01-Sep-2020,https://darulifta-deoband.com/home/ur/salah-prayer/148968,پلاسٹک کی ٹوپی پہن کر نماز پڑھنا,اکثر مسجدوں میں ٹوپی رکھی رہتی ہے جو پلاسٹک کی ہوتی ہے، اس کو لگا کر نماز پڑھنا کیسا ہے؟ اکثر لوگ کہتے ہیں کہ اس سے نماز مکروہ ہوتی ہے ۔ براہ کرم ہمیں اس کے متعلق صحیح رہنمائی فرمائیں۔ جزاک اللہ,"<p>بسم الله الرحمن الرحيم</p><p> </p><p align=""left"" dir=""RTL"">
	<span dir=""LTR"">Fatwa ID: 432-414/N=6/1438</span></p><p align=""left"" dir=""RTL"">
	پلاسٹک کی ٹوپی ہمارے معاشرہ میں اچھی نہیں سمجھی جاتی ، عام طور پر آدمی ایسی ٹوپی پہن کر شریف ومعزز لوگوں کی مجلس میں جانا پسند نہیں کرتا؛ اس لیے پلاسٹک کی ٹوپی پہن کر نماز پڑھنا مکروہ تنزیہی اور خلاف اولی ہے، آدمی کو اللہ رب العزت کے سامنے اچھے لباس اور اچھی ٹوپی میں کھڑا ہونا چاہیے ۔ اور اگر پلاسٹک کی ٹوپی نہایت میلی کچیلی ہو جیسا کہ بعض مساجد میں پلاسٹک کی ٹوپیاں نہایت گندی ومیلی کچیلی ہوتی ہیں، ان میں سوراخوں کے آس پاس وافر مقدار میں کالا کالا میل جما ہوتا ہے تو ایسی ٹوپیاں پہن کر نماز پڑھنا اور بھی زیادہ برا ہوگا۔ لوگوں کو چاہیے کہ مساجد میں ٹوپیوں کا نظم نہ کیا کریں، ہر نماز پڑھنے والا خود اپنے پاس ٹوپی رکھنے کا اہتمام کرے اور اگر ٹوپیوں کا انتظام کرنا ہی ہو تو کپڑے کی ٹوپیاں رکھی جائیں اور ان کی صفائی کا بھی اہتمام کیا جائے۔ وصلاتہ في ثیاب بذلة یلبسہا في بیتہ ومہنة، أي:خدمة إن لہ غیرہا وإلا لا۔(الدر المختار مع رد المحتار، ۲: ۴۰۷، ط: مکتبة زکریا دیوبند)،قولہ: ” وصلاتہ في ثیاب بذلة “:… قال في البحر: وفسرہا في شرح الوقایة بما یلبسہ في بیتہ ولا یذھب بہ إلی الأکابر، والظاہر أن الکراہة تنزیہیة اھ (رد المحتار)، وفي ثیاب البذلة…… وہي ما یلبس في البیت ولا یذہب بہ إلی الأکابر؛ لأنہا لا تخلو عن النجاسة القلیلة وعن الأوساخ الکریہة (مجمع الأنہر، ۱:۱۸۷، ط: دار الکتب العلمیة بیروت)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",148968,deoband,عبادات,صلاة
01-Sep-2020,https://darulifta-deoband.com/home/ur/salah-prayer/148956,کیا نماز میں اردو میں دعا کرنا جائز ہے یا نہیں صرف عربی میں ہی دعا کر سکتے ہیں؟,کیا نماز میں اردو میں دعا کرنا جائز ہے یا نہیں صرف عربی میں ہی دعا کر سکتے ہیں؟,"<p>بسم الله الرحمن الرحيم</p><p> </p><p align=""left"" dir=""RTL"">
	<span dir=""LTR"">Fatwa ID: </span>486-425<span dir=""LTR"">/sd=</span>6/1438</p><p align=""left"" dir=""RTL"">
	نماز خواہ نفل ہو یا فرض دونوں میں دعا عربی ہی میں مانگنا جائز ہے ،اردو میں دعا مانگنے سے نماز فاسد ہوجائے گی۔نیز عربی میں بھی دعائیں ماثورہ پڑھنا جائز ہے، اگر ادعیہٴ ماثورہ کے علاوہ دعا میں ایسے کلمات استعمال کئے، جن کا تعلق غیر اللہ سے بھی متصور ہو، تو اس سے بھی نماز فاسد ہوجائے گی، مثلاً یہ کہا کہ: ”اے اللہ! مجھے فلاں کپڑا پہنادے یا میرا فلانی عورت سے نکاح کرادے“ وغیرہ۔ ویدعو بالدعوات الماثورة أي المنقولة عن النبي صلی اللّٰہ علیہ وسلم الخ، ویدعو بما یشبہ ألفاظ القرآن۔ (حلبي کبیر ۳۳۵لاہور)اسی طرح نماز پڑھتے ہوئے عن معاویة بن الحکم السلمي في حدیث طویل: ثم قال النبي صلی اللّٰہ علیہ وسلم: إن ہٰذہ الصلاة لا یصلح فیہا شيء من کلام الناس، إنما ہو التسبیح والتکبیر وقراء ة القراٰن۔ (صحیح مسلم ۱/۲۰۳رقم: ۵۳۷)قال العلامة التہانوي تحتہ: دل الحدیث علی أنہ لا یجوز في الصلاة شيء من کلام الناس، فتفرع علیہ أن الدعاء أیضاً إذا کان یشبہ کلامہم لا یجوز، وہو قول أبي حنیفة وأصحابہ وطاؤس وإبراہیم النخعي۔ (کذا في فتح الباري ۲/۲۶۶، إعلاء السنن ۳/۱۷۲رقم: ۸۹۳دار الکتب العلمیة بیروت)والدعاء بما یشبہ کلامنا نحو: اللّٰھم ألبسني ثوب کذا أو أطعمني کذا أو أقض دیني أو أرزقني فلانة علی الصحیح؛ لأنہ یمکن تحصیلہ من العباد۔ (مراقي الفلاح) وفي الطحطاوي: وذکر في البحر عن المرغیناني ضابطاً: فقال الحاصل أنہ إذا دعا في الصلاة بما جاء عن القراٰن أو في الماثور لا تفسد صلا تہ، وإن لم یکن في القراٰن أو الماثور فإن استحال طلبہ من العباد لا یفسد وإلاَّ یفسد۔ (طحطاوي ۱۷۶، درمختار مع الشامي ۲/۳۷۷زکریا، شرح الوقایة ۱/۱۶۴، حاشیة الطحطاوي ۳۲۱)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",148956,deoband,عبادات,صلاة
01-Sep-2020,https://darulifta-deoband.com/home/ur/salah-prayer/148954,اگر کسی نے سہواً سجدہٴ سہو میں دو سجدے کی جگہ تین سجدے کر لیے تو كیا نماز ہوجائے گی؟,اگر کسی شخص پر سجدہ سہو واجب ہوا اور اس نے سجدہ سہو کیا لیکن سجدہ سہو میں دو سجدے کی جگہ تین سجدے کرلیا اور سلام بھی پھیر لیا تو اس کا کیا حکم ہے؟ جلد جواب مرحمت فرمائیں بحوالہ۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa:</span>&nbsp; 727-724<span dir=""LTR"">/L=</span>6/1438</p><p dir=""RTL"" style=""text-align: justify;"">
	اگر کسی نے سہواً سجدہٴ سہو میں دو سجدے کی جگہ تین سجدے کر لیے تو نماز درست ہوگئی، دوبارہ سجدہٴ سہو کی بھی ضرورت نہیں، لأن تعدد السہو لایوجب تعدد السجود کما فی الأشباہ۔ (الأشباہ والنظائر: ۱/۴۴۴)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",148954,deoband,عبادات,صلاة
