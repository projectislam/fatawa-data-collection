issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/others/63406,فضولی کیا ہوتا ہے یہ نکاح لروائے تو اس کیلئے کیا طریقہ کیا جائے گا اسکوخوداختیاردیا جائے گا یا اس سے کیسے نکاح کا کام لیا جائے گا اس کی وضاحت فرما دیں,(۱) فضولی کیا ہوتا ہے ؟ (۲) یہ نکاح کروائے تو اس کیلئے کیا طریقہ کیا جائے گا؟ (۳) اسکوخوداختیاردیا جائے گا یا اس سے کیسے نکاح کا کام لیا جائے گا؟ اس کی وضاحت فرما دیں۔ Fatwa ID: 219-292/N=3/1437-U (۴) اس فتوی نمبر کے مسئلہ میں پہلی بات سمجھ آگئی کہ طلاق واقع ہوجائیگی اور طلاق کے عدم وقوع کی آپ نے جودرج ذیل صورت بیان فرمائی وہ سمجھ میں نہ آئی کہ(اور اگر یہ شخص پہلی مرتبہ خود نکاح نہ کرے ؛ بلکہ کوئی شخص اس کی جانب سے فضولی بن کر اس کا اس لڑکی سے نکاح کرادے ، اس کے بعد اس شخص کو جب معلوم ہو تو یہ زبان سے نکاح کی اجازت نہ دے ؛ بلکہ خاموش رہے اور لڑکی کے پاس مکمل مہر یا اس کا کچھ حصہ بھیج دے اور وہ بھیجا ہوا لڑکی کے پاس پہنچ جائے یا یہ شخص کسی کاغذ پر نکاح کی اجازت لکھ دے تو یہ نکاح ہوجائے گا اور اس لڑکی پر کوئی طلاق بھی واقع نہیں ہو گی۔ (۵) اس میں فضولی سے مراد وکیل ہے یاکچھ اورمرادہے۔ (۶) اسکی کوئی صورت مثال دیکر واضح فرما دیں تاکہ ہم اس طریقے پہ عمل کر کے نکاح کروا دیں۔(۷) فضولی کون بن سکتا ہے کیسے بن سکتا ہے (۸) یا کیسے بنایا جا سکتا ہے وغیرہ وغیرہ اور (۹) کسطرح نکاح کیا جائے کہ طلاق واقع نہ ہو کسی مثال۔سے سمجھا دیں۔جزاک اللہ,"<p>بسم الله الرحمن الرحيم</p><p> Fatwa ID: 392-386/N=4/1437

(۱-۴): کسی معاملہ میں فضولی وہ شخص کہلاتا ہے جو نہ اصیل ہو اور نہ وکیل، یعنی: جو شخص کسی دوسرے کی طرف سے اس کی اجازت کے بغیر اس کا معاملہ کرے، اس میں اسے وکیل نہ بنایا جائے؛ بلکہ وہ خود ہی یہ کام کرے، مثلاً زید کو آپ نے اپنے نکاح کا وکیل نہیں بنایا، اس نے اپنی مرضی سے آپ کا نکاح دو مسلمان مرد یا ایک مسلمان مرد اور دو مسلمان عورتوں کی موجودگی میں فاطمہ سے کردیا اور فاطمہ یا فاطمہ کے وکیل نے قبول کرلیا، یا فاطمہ نے یا اس کے وکیل نے شرعی گواہوں کی موجودگی میں آپ سے نکاح کیا اور مجلس میں موجود زید نے آپ کی جانب سے وہ نکاح قبول کرلیا حالاں کہ آپ نے زید کو اپنے نکاح کا وکیل نہیں بنایا تو ایسا نکاح فضولی کا نکاح کہلاتا ہے اور ایسا نکاح اس شخص کی اجازت پر موقوف رہتا ہے جس کی اجازت کے بغیر اس کا نکاح کیا گیا، اگر وہ معلوم ہونے کے بعد رد کردے تو وہ رد ہوجاتا ہے اور اگر وہ منظور کرلے تونافذ ہوجاتا ہے، اور منظور کرنے کی دو صورتیں ہیں؛ ایک: زبان سے منظور کرنا، دوسرے: کوئی ایسا کام کرنا جو شرعاً منظوری پر دلالت کرتا ہو جیسے: کسی کاغذ پر نکاح کی منظوری لکھ دینا یا عورت کے پاس کل یا بعض مہر بھیج دینا وغیرہ۔ یہ عملی اجازت کی صورت فقہائے کرام کے نزدیک نکاح کرنے کے حکم میں نہیں ہے؛ اس لیے اس طرح فضولی کے نکاح کی عملی اجازت دینے کی صورت میں نکاح ہونا پایا جاتا ہے، اصیل (شوہر) کی طرف نکاح کرنا نہیں پایا جاتا؛ اس لیے جس نے نکاح کرنے پر طلاق معلق کی ہو، اس طرح نکاح ہونے پر اس کی بیوی پر طلاق واقع نہیں ہوتی۔ اور یہ کاروائی چوں کہ دقیق ومشکل ہے؛ اس لیے علاقہ کے کسی معتبر ومستند سے زبانی طور پر اس کی مکمل صورت اچھی طرح سمجھ لی جائے، اس کے بعد ان کی نگرانی ورہنمائی میں یہ کاروائی انجام دی جائے تو زیادہ بہتر ہے۔ 
 (۵): فضولی وکیل اور اصیل کا غیر ہوتا ہے، اور اصیل وہ ہے کہ جو کوئی معاملہ اپنے لیے کرے۔ اور وکیل وہ ہے جو دوسرے کا معاملہ اس کی اجازت سے کرے۔ اور فضولی وہ ہے جو دوسرے کا معاملہ اس کی اجازت اور وکالت کے بغیر کرے، جیسا کہ اوپر بھی تحریر کردیا گیا۔ 
 (۶، ۹): اس کی صورت مع مثال اوپر ذکر کردی گئی۔ 
 (۷): اصیل، وکیل کے علاوہ ہر شخص فضولی بن سکتا ہے، مثلاً بھائی، چچا، یا کوئی اور رشتہ دار، اور اگر لڑکا یا لڑکی عاقلہ وبالغہ ہو تو باپ بھی اس کی جانب سے فضولی ہوسکتا ہے۔ 
 (۸): فضولی بنانے کے لیے کچھ کہنے یا کرنے کی ضرورت نہیں، کسی عالم کے سامنے پوری صورت حال رکھ دی جائے اور یہ کہہ دیا جائے کہ میں اس سے کسی ایسے طریقہ پر نکاح کرنا چاہتا ہوں کہ اس پر طلاق واقع نہ ہو، اور ان کو نکاح کا وکیل نہ بنایا جائے، پھر وہ اپنی مرضی سے آپ کا نکاح اس سے کرادیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63406,deoband,متفرقات,دیگر
01-Sep-2020,https://darulifta-deoband.com/home/ur/others/63404,کیا بریلویوں کے محفل میں شرکت کرنا جائز ہے، اگر اپنا عقیدہ صحیح ہو؟,کیا بریلویوں کے محفل میں شرکت کرنا جائز ہے، اگر اپنا عقیدہ صحیح ہو؟,"<p>بسم الله الرحمن الرحيم</p><p> Fatwa ID: 358-358/M=4/1437

بریلیوں کی ایسی محفل جو منکرات وبدعات پر مشتمل ہو اس میں شرکت درست نہیں، اس لیے کہ عقیدے کی سلامتی کے ساتھ یہ بھی لازم ہے کہ آدمی خود کو تہمت کے مواقع سے بچائے اور ایسی محفل کی زینت نہ بنے جس سے منکرات کو فروغ ہو۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63404,deoband,متفرقات,دیگر
01-Sep-2020,https://darulifta-deoband.com/home/ur/others/63402,کیا ننگے بدن یا ستر کھلا بدن ہوکے وضو ہوسکتاہے یا نہیں؟,کیا ننگے بدن یا ستر کھلا بدن ہوکے وضو ہوسکتاہے یا نہیں؟براہ کرم، رہنمائی فرمائیں۔,"<p>بسم الله الرحمن الرحيم</p><p> Fatwa ID: 325-244/D=5/1437

ستر کھلا ہونے کی حالت میں وضو کرنے سے بھی وضو ہوجاتا ہے لیکن بلاضرورت تنہائی میں ستر کھولنا جائز نہیں ہے، قال في الدر المختار: ووجوبہ (ستر العورة) عام ولو في الخلوة علی الصحیح إلا لغرض ضحیح قال الشامي: ثم إن الظاہر أن المراد بما یجب سترہ في الخلوة خارج الصلاة ہو ما بین السرة والرکبة․ (الدر مع الرد: ۲/ ۷۵، شروط الصلاة)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63402,deoband,متفرقات,دیگر
01-Sep-2020,https://darulifta-deoband.com/home/ur/others/63393,كیا ساس سسر اور دیگر لوگوں كی خدمت كرنا بہو كی ذمہ داری ہے؟,(۱) کئی مولاناؤں نے اپنے بیان میں یہ کہا ہے کہ بہو کی ذمہ داری نہیں ہے اپنی ساس کی خدمت کرنا ، یہ اس کے بیٹے کی ذمہ داری ہے۔ اگر بیٹے پہ ماں کی خدمت کا حق ہے تو کیا یہ جائزہوگا کہ وہ اپنی ماں کو جو بیمار اور لاچار ہیں اس کو غسل دے ؟ پیشاب اور دوسری ضروریات پر اس کی شرمگاہ صاف کرے ؟کیا ان سب سے اس ماں کے دل کو تکلیف نہیں ہوگی جو اولاد اس نے پیدا کی آج اسی کا سامانا اور اس کی عزت کا جنازہ نکل رہا ہے ؟کیا مولاناؤں نے قرآن وحدیث کی روشنی میں یہ بات کہیہے؟ اگر ہاں تو براہ کرم، قرآن اورحدیث کے حوالے دیں۔ (۲) بہو کی کیا ذمہ داری ساس پر ؟براہ کرم، قرآن وحدیث کی روشنی میں بتائیں۔,"<p>بسم الله الرحمن الرحيم</p><p> Fatwa ID: 377-418/N=5/1437

(۱، ۳): از روئے شرع عورت پر ساس سسر (شوہر کے ماں باپ) کی خدمت واجب نہیں، اگر وہ نہ کرے تو شوہر یا ساس سسر اسے مجبور نہیں کرسکتے، البتہ چوں کہ ساس سسر شوہر کے وجہ سے قابل احترام مثل ماں باپ کے ہوتے ہیں؛ اس لیے اگر کوئی بہو اپنے ساس سسر کی خدمت کرے تو یہ بہتر، اخلاق ومروت اور سعادت مندی کی بات ہے اور یہ گویا شوہر ہی کی خدمت کا حصہ ہے، اور جب وہ ساس بنے گی تو اس کی بہو بھی اس کی خدمت کرے گی انشاء اللہ تعالی، البتہ عورت پر اس کے شوہر کی خدمت دیانتاً واجب ہے اگرچہ قضاء یہ بھی واجب نہیں، اور سسر کی خدمت میں احتیاط چاہئے، بالخصوص سسر کی جسمانی خدمت نہ کرے؛ کیوں کہ سسر کی جسمانی خدمت میں شوہر سے اس کا رشتہ خراب ہوجانے کا اندیشہ ہے؛ بلکہ باپ کی جسمانی خدمت بیٹے (شوہر) کو کرنی چاہئے۔ اور اگر کسی کی ماں محتاج خدمت ہو اور بیوی خدمت کے لیے تیار نہ ہو اور خدمت بشری ضروریات کے حوالے سے ہو تو ماں یا اس کے بیٹے کو چاہئے کہ وہ کسی خادمہ کا انتظام کرے اگر چہ اجرت پر ہو، بیوی اگر خدمت نہ کرنا چاہے تو اسے ساس کی خدمت پر مجبور کرنا جائز نہ ہوگا۔ اور ساس پر بہو کی کوئی ذمہ داری نہیں، اس کی جو کچھ ذمہ داری ہے وہ شوہر پر ہے، اور اگر کوئی ساس بہو کو بیٹی کی طرح رکھ کر اس کے ساتھ محبت وشفقت کا معاملہ کرتی ہے اور اس کا خیال رکھتی ہے تو یہ اخلاق ومروت اور ہم دردی کی بات ہے اور اگر کوئی ساس ایسی ہو تو عام طور پر بہوئیں بھی ایسی ساس کو ماں کا مقام ومرتبہ دیتی ہیں اور اس کی ہر طرح کی خدمت کی کوشش کرتی ہیں، ولیس علیھا أن تعمل بیدھا شیئاً لزوجھا قضاء من الخبز والطبخ وکنس البیت وغیر ذلک (فتاوی خانیہ بر ہامش ہندیہ قدیم ۱: ۴۴۳، مطبوعہ: مکتبہ زکریا دیوبند) ، فإن کان للرجل والدة أو أخت أو ولد من غیرھا في منزلھا فقالت: صیرني في منزل علیحدة کان لھا ذلک (فتاوی خانیہ بر ہامش ہندیہ ۱: ۴۲۸) ، واجبات الإسلام سبعة: الفطرة ……وخدمة أبویہ والمرأة لزوجھا (در مختار مع شامی ۳: ۳۲۷، مطبوعہ: مکتبہ زکریا دیوبند) ، ومرادہ بالواجب ما یعم الواجب دیانة کخدمة المرأة لزوجھا الخ (شامی) ، نیز فتاوی دار العلوم دیوبند (۱۶: ۵۲۶، ۵۲۷، سوال: ۱۰۴۱، ۲۰۴۲، مطبوعہ: مکتبہ دار العلوم دیوبند) ، فتاوی محمودیہ جدید (۱۸: ۲۱۵، ۲۱۶، سوال: ۹۰۷۱، مطبوعہ: ادارہٴ صدیق ڈابھیل) ، کفایت المفتی جدید (۵: ۲۳۰، مطبوعہ: مکتبہ دار الاشاعت کراچی) ، اور آپ کے مسائل اور ان کا حل جدید تخریج شدہ (۶: ۳۴۲، ۳۴۳، مطبوعہ: کتب خانہ نعیمیہ دیوبند) دیکھیں۔ 
 (۲): جی ہاں! یہ بات شریعت کی روشنی میں کہی گئی ہے، آپ اعتماد کریں، انہوں نے یہ بات اپنی طرف سے نہیں کہی ہے، اور اگر آپ اس کا ماخذ سمجھنا چاہتے ہیں تواس سلسلہ میں مختلف عربی کتابوں میں نفقہ وغیرہ کے باب کا مطالعہ کریں، اوپر بعض ضروری حوالجات ذکر کردئے گئے ہیں، اگر آپ عربی زبان سے واقف اور قرآن وحدیث کے علوم سے واقف ہیں تو اس مسئلہ کے جملہ مآخذ تک بآسانی پہنچ جائیں گے۔ اور اگر آپ کو قرآن کریم کی کسی آیت یا کسی حدیث سے اشکال ہو تو اسے تحریر کرکے سوال کرسکتے ہیں، انشاء اللہ آپ کا اشکال دور کرنے کی کوشش کی جائے گی۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63393,deoband,متفرقات,دیگر
28-Aug-2020,https://darulifta-deoband.com/home/ur/others/63389,گٹھلیوں یا بیجوں كے ذریعہ ذكر وتسبیح وغیرہ شمار كرنا,ہم لوگ تعطیل کے دن بیجوں پر یا تسبیح پر درود شریف پڑھتے ہیں ، ایک صاحب کا کہنا ہے کہ یہ عمل درست نہیں کیونکہ حضور صلی اللہ علیہ وسلم نے یا صحابہ کرام رضی اللہ عنہم نے کبھی بھی بیجوں پر یا تسبیح پر درود نہیں پڑھا۔ کیا ہم لوگ یہ سلسلہ روک دیں۔ برائے مہربانی جواب عنایت فرمائیے ۔ جزاکم اللہ خیر,"<p>بسم الله الرحمن الرحيم</p><p> Fatwa ID: 408-408/H=4/1437

بیج، تسبیح کے دانے اور گٹھلیاں مقصود بالذات نہیں ہیں بلکہ یہ تو شمار اور گنتی کے لیے ہیں، نیز گٹھلیوں کنکریوں وغیرہ پر شمار کرنا بعض صحابہٴ کرام رضی اللہ عنہم اجمعین سے اور حضرت نبی اکرم صلی اللہ تعالی علیہ وسلم کی موجودگی میں ثابت ہے، آپ صلی اللہ تعالیٰ علیہ وسلم نے مشاہدہ فرماکر یہ نہیں فرمایا کہ یہ تو بدعت یا غلط ہے، لہٰذا بیج یا تسبیح کے دانوں پر شمار کرنے کے جواز میں تو کوئی اشکال نہ ہونا چاہیے، البتہ وجوہِ اشکال کچھ اور دیگر امور ہوں تو ان کو صاف وواضح لکھ کر سوال دوبارہ کرلیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63389,deoband,متفرقات,دیگر
01-Sep-2020,https://darulifta-deoband.com/home/ur/others/63379,کیا غیر اہل کتاب کا غیر اسلامی طریقے سے کیا ہوا نکاح درست ہوگا؟,(۱) کیا غیر اہل کتاب کا غیر اسلامی طریقے سے کیا ہوا نکاح ہوگا؟ (۲) کیا کسی غیر مسلم شادی شدہ عورت سے بغیر طلاق کے کوئی مسلم سے مسلمان بنا کر نکاح کرسکتاہے؟ مثال کے طورپر ایک غیر مسلم عورت منالی شادی شدہ ہے، وہ مسلمان ہو کر عائشہ بن کر عبدا اللہ سے شادی کرنا چاہتی ہے، تو کیا وہ بغیر طلاق لیے عبداللہ سے نکاح کرسکتی ہے؟,"<p>بسم الله الرحمن الرحيم</p><p> Fatwa ID: 349-378/Sn=5/1437

(۱، ۲) کافر اور مشرک کا حالتِ کفر وشرک میں کیا ہوا نکاح شرعاً اس حد تک معتبر ہے کہ اگر زوجین ایک ساتھ مسلمان ہوجائیں تو از سر نو نکاح نہ کرنا پڑے گا؛ بلکہ حالتِ کفر میں کیے ہوئے نکاح کی بنیاد پر اسلام لانے کے بعد بھی انہیں زوجین (میاں بیوی) قرار دیا جائے گا، اگر بیوی مسلمان ہوجائے اور شوہر مسلمان نہ ہو اور یہ واقعہ دارالحرب یا ملحق بہ دارالحرب کا ہو یعنی وہاں اسلامی قاضی کے پاس معاملہ لے جاکر دوسرے پر اسلام پیش کرانے کی کوئی صورت نہ ہو تو بیوی تین حیض کے بعد اپنے شوہر (کافر) کے نکاح سے خارج ہوجائے گی یعنی اگر شوہر نے تین حیض گذرنے تک اسلام قبول نہیں کیا تو عورت اپنے شوہر (کافر) کے نکاح سے خود بخود خارج ہوجاتی ہے، اب اگر وہ چأہے تو فوراً کسی مسلمان مرد سے نکاح کرسکتی ہے؛ لیکن اس کے لیے بہتر ہے کہ بہ طور عدت تین حیض مزید گزار کر پھر نکاح کرے، اسی میں احتیاط ہے۔ ولو أسلم أحدہما ثمة أي دار الحرب والملحق بہا إلخ لم تبن حتی تحیض ثلاثا إلخ (۴/ ۳۶۲، ۳۶۳، درمختار مع الشامی: ط، زکریا) نیز دیکھیں: فتاوی دارالعلوم (۸/ ۳۸۱- ۳۸۵، ۳۹۱) وغیرہ
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63379,deoband,متفرقات,دیگر
31-Aug-2020,https://darulifta-deoband.com/home/ur/others/63377,کاغذی ثبوت یا موقع کے قرائن مثلاً تسامع وغیرہ سے جس كی ملكیت ثابت ہو اس كی ملك مانی جائے گی,میرے گھر کے سامنے میری زمین پڑی ہوئی ہے اسی سے ملی ہوئی ایک اور زمین ہے ، میرے بڑے چاچا اور بڑی پھوپھی کے مطابق وہ زمین ہمارے دادا کی ہے ،مگر ہم لوگوں کو یہ شبہ ہے کہ وہ زمین قبرستان کی تو نہیں ، کیوں کہ اسی زمین سے ملا ہوا ایک قبرستان تھا جس میں پیچھے ایک سو سال سے کوئی دفن نہیں ہوا ہے۔ 2002میں نگر پالیکا میں وہ زمین ہمارے والد اور چاچا کے نام محلے والوں نے چڑھوادیاہے، ہم لوگوں نے بہت تفتیش کی مگر کہیں سے یہ بات پتا نہیں لگ پائی کہ یہ زمین قبرستان کی ہے یا نہیں۔اس وقت اس زمین پر کچھ غیر مسلمین لوگ رہتے ہیں تو ان حالات میں ہم کیا کریں؟ کیاہم وہ زمین خالی کرواکے استعمال میں لاسکتے ہیں ؟ براہ کرم، جواب دیں۔,"<p>بسم الله الرحمن الرحيم</p><p> Fatwa ID: 300-237/D=4/1437

زبانی شواہد، کاغذی ثبوت یا موقع کے قرائن مثلاً تسامع وغیرہ سے زمین کا جس کی ہونا ثابت ہو آپ لوگوں کی، کسی اور کی یا قبرستان کی زمین اسی کی مانی جائے گی باقی صورت مسئولہ میں محلہ والوں نے زمین آپ لوگوں کے نام کس بنیاد پر چڑھوائی؟ بڑے چچا اور بڑی پھوپھی کے مطابق زمین آپ کے دادا کی ہے اس کا ثبوت یا اس کے قرائن کیا ہیں؟ یہ سب باتیں واضح ہونے کے بعد ہی کوئی فیصلہ کن بات لکھی جاسکے گی، اگر آپ لوگوں کے پاس یا کسی اور کے پاس اپنی زمین ہونے کا کوئی ثبوت نہ ہو اور قبرستان کی زمین ہونے کے قرائن قویہ موجود ہوں، تو زمین قبرستان کی سمجھی جائے گی اور اگر آپ لوگوں کے باس ثبوت یا شواہد اس بات کے ہوں کہ زمین آپ لوگوں کی ہے تو پھر آپ لوگوں کی مانی جائے گی، بہرحال پچھلے سے پچھلے کاغذات نکلواکر تحقیق حال کرلی جائے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63377,deoband,متفرقات,دیگر
01-Sep-2020,https://darulifta-deoband.com/home/ur/others/63371,کیا کوئی انسان دوسرے انسان کے لیے اچھا نصیب یا برا نصیب ہوسکتاہے؟,مجھے یہ جاننا ہے کہ کیا کوئی انسان دوسرے انسان کے لیے اچھا نصیب یا برا نصیب ہوسکتاہے؟ کیوں کہ میری شادی ہوئے دوسال ہوگئے ہیں پر جیسے ہی میری شادی ہوئی ہے کچھ بھی اچھا نہیں ہورہا ہے جو سوچو الٹا ہوجاتاہے ، اور میرے گھر مصیبت ہی مصیبت آرہی ہے اور ہم نماز پڑھتے ہیں، جماعت میں جاتے ہیں ، قرآن کی تلاوت بھی کرتے ہیں ، اللہ ہم سے ناراض ہے ، ہم بڑی تکلیف میں ہیں اور کچھ لوگ ہیں جو بولتے ہیں کہ تمہاری بیوی تمہارے لیے صحیح نہیں ہے، میرا دل نہیں مانتا۔ براہ کرم، مجھے قرآن اور حدیث کی روشنی میں جواب دیں ۔,"<p>بسم الله الرحمن الرحيم</p><p> Fatwa ID: 299-235/D=4/1437

مصیبت اور پریشانی سب اللہ تعالیٰ کی طرف سے ہوتی ہے اور اس میں اللہ تعالیٰ کی بے شمار حکمتیں ہوتی ہیں، لہٰذا یہ سمجھنا کہ اللہ تعالیٰ ہم سے ناراض ہیں یہ بھی مناسب نہیں، اچھا گمان رکھنا چاہیے، اگر آمدنی کا ذریعہ ناجائز وحرام ہو تو اسے صحیح کرنے کی فکر کریں، گناہ اور بے حیائی کی باتوں سے پرہیز کریں، استغفار کی کثرت رکھیں، کسی آدمی کی وجہ سے دوسرے کا نصیب اور اس کی قسمت خراب نہیں ہوتی، ہرشخص کا نصیب اور قسمت اس کے ساتھ ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63371,deoband,متفرقات,دیگر
01-Sep-2020,https://darulifta-deoband.com/home/ur/others/63370,قبرستان کے اوپر چھت بناکر اس پر نماز جنازہ ادا کرنا کیسا ہے؟,قبرستان کی اُوپر اگر چھت لگائی جائے اور اس کو بطور جنازگاہ استعمال کیا جائے تو جائز ہے یاناجائز؟,"<p>بسم الله الرحمن الرحيم</p><p> Fatwa ID: 432-432/M=5/1437

قبرستان کے اوپر چھت بنانے کی ضرورت اور مجبوری کیا ہے؟ قبرستان تدفین موتی کے لیے وقف ہوتا ہے، اسی مقصد میں اس کا استعمال ہونا چاہیے، قبرستان اگر کشادہ ہو اور خالی جگہ میں جہاں سامنے قبریں نہ ہوں نماز جنازہ پڑھ لی جائے تو گنجائش ہے؛ لیکن مستقلاً دائمی طور پر قبرستان میں جنازہ گاہ بنانا درست نہیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63370,deoband,متفرقات,دیگر
31-Aug-2020,https://darulifta-deoband.com/home/ur/others/63367,مفتی محمد شفیع صاحب رحمہ اللہ کی تمام تصانیف دركار ہیں,(۱) میرا سول ھے کہ مجھے حضرت مولانہ مفتء شفیع عثمانء صاحب کء دارلعلوم دیوبندمیں تصانیف ھے اس کو پڑھنا چاھتے ھے اگر ارسال کردیں تو بڑی مہربانی ہوگی ۔ (۲) 786 کی تفصیل کیا ھے ؟,"<p>بسم الله الرحمن الرحيم</p><p> Fatwa ID: 383-374/H=4/1437-U

(۱) دارالعلوم کراچی میں حضرت مفتی محمد شفیع صاحب رحمہ اللہ تعالیٰ کے صاحبزادہ حضرت مولانا مفتی محمد تقی عثمانی مدظلہ العالی ہیں، ان سے رابطہ کرکے حضرت مفتی محمد شفیع صاحب رحمہ اللہ کی تمام تصانیف کی فہرست منگالیجیے اور جس جس کتاب کو اپنے لیے مناسب سمجھیں اس کو حاصل فرماکر مطالعہ میں رکھئے۔
(۲) بسم اللہ الرحمن الرحیم کا عدد ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63367,deoband,متفرقات,دیگر
28-Aug-2020,https://darulifta-deoband.com/home/ur/others/63365,کرنسی اکسچینج کمپنی میں ملازمت سے حاصل ہونے والی آمدنی,کرنسی اکسچینج کمپنی میں ملازمت سے حاصل ہونے والی آمدنی حلال ہے یا حرام؟ مجھے ’این بی پی اکسچینج کمپنی لمیٹڈ ’ سے ملازمت کی پیشکش متوقع ھے ، جو کہ ایک کرنسی اکسچینج کمپنی ہے ، یہ کمپنی ں نیشنل بینک آف پاکستان کی سبسڈری کمپنی ہے ۔ اس کا بزنس و معاملات مکمل طور پر بینک سے علیحدہ ہے ۔ میرے لیئے این بی پی اکسچینج کمپنی لمیٹڈ کی طرف سے ملازمت کی پیشکش بحیثیت انٹرنل آڈیٹر قبول کرنا اور وہاں کام کرنا حلال ہے یا حرام؟ سہولت کے لیئے ویب سائٹ ملاحظہ کر سکتے ہیں؛http://www.nbpecl.com/ جزاک اللہ,"<p>بسم الله الرحمن الرحيم</p><p> Fatwa ID: 359-347/N=4/1437

(۱، ۲): کرنسی ایکسچینج کمپنی میں دو مختلف ملک کی کرنسیوں کا باہم تبادلہ ہوتا ہے، ایک ہی ملک کی کرنسیوں کا باہم تبادلہ نہیں ہوتا اور دو مختلف ملک کی کرنسیوں کے تبادلہ میں کمی بیشی جائز ہے، البتہ ایک ہی مجلس میں دونوں عوضوں پر یا کم ازکم کسی ایک عوض پر قبضہ ضروری ہے، دونوں ہی عوض ادھار نہ ہوں اور جب کسی ایک عوض کو ادھار رکھ کر معاملہ کیا جائیے تو ضروری ہے کہ ثمن مثل پر معاملہ کیا جائے، ادھار کی وجہ سے ثمن مثل سے زیادہ پرمعاملہ نہ کیا جائے، پس آپ جس ایکسچینج کمپنی میں بحیثیت انٹرنل آڈیٹر ملازمت کرنا چاہتے ہیں، اگر وہ کرنسیوں کا ایکسچینج شرعی طریقہ پرکرتی ہے تو آپ اس کی ملازمت قبول کرسکتے ہیں، جائز ہے، اور اس ملازمت میں آپ کو جو تنخواہ ملے گی، وہ بھی شرعاً جائز ہوگی، آپ کی کمپنی، نیشنل بینک آف پاکستان کی ذیلی کمپنی ہونے کی وجہ سے آپ کی ملازمت اور تنخواہ حرام نہ ہوگی؛ کیوں کہ علمانے بینک میں اس ملازمت کی گنجائش دی ہے، جس میں براہ راست سودی لین دین اور اس کی کاروائی سے متعلق کوئی کام نہ کرنا پڑے، اور یہاں سودی لین دین اور اس کی کاروائی سے متعلق آپ کا کام نہیں ہے، اور غالب گمان یہی ہے کہ آپ کو تنخواہ ایکسچینج کی آمدنی ہی سے ملے گی، بینک کے سودیا ناجائز آمدنی سے نہیں ملے گی، الحاصل آپ کرنسی ایکسچینج کمپنی میں بحیثیت انٹر آڈیٹر ملازمت کرسکتے ہیں بشرطیکہ کمپنی، کرنسی ایکسچینج کا کاروبار شرعی طریقہ کے مطابق انجام دیتی ہو۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63365,deoband,متفرقات,دیگر
01-Sep-2020,https://darulifta-deoband.com/home/ur/others/63356,نكاح كی صحیح عمر كیا ہے؟,میری عمر تقریباً ۵۳ سال ہے - میرے والد صاحب کا کہنا ہے کہ انکے ایک دوست کی شادی ۵۴ سال کی عمر مے ہویی تھی اسلئے جب تک میری چھوٹی بہن کی شادی نہیں ہو جاتی تب تک میری نہیں ہو سکتی جبکے میری چھوٹی بہن انجنیئر لڑکے کے انتظار میں بیٹھی ہے - نہ میں معاشی اعتبار سے کامیاب ہو پا رہا ہوں اورنہ میری شادی کی کوئی شکل دکھایی دے رہی ہے کوشش کرنے پر کام بگڑ جاتا ہے - میرے والدین اور گھر والوں کا رویہ بھی میرے ساتھ دوسرے بھائی بہنوں کے مقابلے بہت خراب ہے -میرے والد نے زمین بچ کر جو پیسے ہوے اور ریٹائر منٹ ک پیسے یہ سب دوسرے لوگوں کے نام کر دیے ہیں مجھے کوئی ضرورت پڑتی ہے تو مناسب خرچ نہیں دیتے اسلئے میں بہت پریشان ہوں -پتا نہیں ایک علم نے بتایا تھا کہ کوئی بندش ہے اور نحوست کا بھی اثر ہے -میں روزانہ سورہ بقرہ دن میں اور سورہ ال-حجر اور سورہ واقعہ رات میں پڑھتا ہوں - ۰۰۳ سے زیادہ دفعہ استغفراللہ بھی پڑھتا ہوں لیکن درود شریف کی کثرت پر مجھے سردی اور کھانسی ہونے لگتی ہے - اللہ کے واسطے میری رہنمایی فرمایں-اور دعا کی بھی درخواست ہے ۔,"<p>بسم الله الرحمن الرحيم</p><p> Fatwa ID: 358-346/N=4/1437

آپ کے والد صاحب کا آپ کی چھوٹی بہن کی وجہ سے آپ کی شادی میں تاخیر کرنا جب کہ آپ کی عمر تقریباً ۳۵/ سال ہوچکی ہے اور آپ کی چھوٹی بہن انجینئر لڑکے سے رشتہ کرنے کے انتظار میں شادی نہیں کررہی ہے، اسلامی تعلیمات کی روشنی میں ہرگز ٹھیک نہیں، بظاہر وہ حالات زمانہ کے موجودہ حالات اور اس کی نزاکتوں سے خوب باخبر معلوم نہیں ہوتے، اور مزید لائق تعجب ان کی یہ بات ہے کہ ان کے کسی دوست کی شادی ۴۵/ سال کی عمر میں ہوئی تھی؛ کیوں کہ اس نے شادی میں اتنی زیادہ تاخیر کرکے کوئی قابل تقلید کام نہیں کیا، اس کو اس سے بہت پہلے شادی کرلینی چاہئے تھی، اس نے اتنی زیادہ تاخیر کرکے شرعاً وعقلاً اچھا نہیں کیا، شادی شادی کی عمر میں ہوجانی چاہئے، اس زمانہ میں لڑکوں کی شادی کے لیے ۲۴، ۲۵/ سال کی عمر بہت ہے، اس سے زیادہ تاخیر ٹھیک نہیں، اس عمر میں لڑکے عام طور پر کھانے کمانے کے لائق ہوجاتے ہیں، الحاصل آپ کے والد صاحب کا آپ کی چھوٹی بہن کی وجہ سے آپ کی شادی میں تاخیر کرنا شرعاً نہایت نامناسب ہے، انہیں اس کا احساس ہونا چاہئے، اور آپ کے لیے جلد از جلد مناسب رشتہ تلاش کرکے آپ کی شادی کردینی چاہئے۔ اللہ تعالی انھیں ہدایت عطا فرمائیں، البتہ آپ اپنے والد صاحب؛ بلکہ والدہ صاحبہ دونوں کا احترام کریں اور نماز وغیرہ کا اہتمام رکھیں، نیز فجر اور مغرب بعد اور رات میں سوتے وقت تین بار آیت الکرسی اورتین تین بار تینوں قل کا بھی معمول بنائیں، اور بندش وغیرہ کا کوئی وہم نہ کریں، اور حلال وجائز ذریعہ معاش کے لیے یہ دعا کثرت سے پڑھا کریں: اللھم اکفني بحلالک عن حرامک وأغنني بفضلک عمن سواک (مشکوة شریف ص۲۱۶ بحوالہ: سنن ترمذی ودعوات کبیر للبیہقی) ، انشاء اللہ مناسب ذریعہ معاش حاصل ہوجائے گا، اور جلد از جلد مناسب رشتہ کے لیے بعد نماز ظہر سورہ مزمل کا معمول بنائیں، اللہ تعالی آپ کے جملہ مسائل حل فرمائیں اور سکون وعافیت کی زندگی عنایت فرمائیں، آمین۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63356,deoband,متفرقات,دیگر
27-Aug-2020,https://darulifta-deoband.com/home/ur/others/63355,شیخ طریقت كے كیا شرائظ ہیں؟,کیا فرماتے ہیں مفتیان عظام، اس بارے میں کہ شیخ طریقت کے کیا شرائط ہیں؟,"<p>بسم الله الرحمن الرحيم</p><p> Fatwa ID: 357-345/N=4/1437

شیخ طریقت میں درج ذیل امور ضروری ہیں:
 (۱) کتاب وسنت کا ضروری علم رکھتا ہو خواہ اساتذہ کرام سے پڑھ کر یا علمائے کرام کی صحبت میں رہ کر، یعنی: صحیح وضروری علم دین اور عقائد حقہ کا حامل ہو۔ 
(۲) عدالت اور تقوی میں پختہ ہو، بدعات اور کبیرہ گناہوں سے بچتا ہو اور صغیرہ گناہوں پر اصرار نہ کرتا ہو۔ 
(۳) دنیا سے بے رغبت ہو اور آخرت سے رغبت رکھتا ہو، یعنی: حب جاہ، حب مال، ریا، تکبر، حسد، بغض، کینہ وغیرہ اخلاق رذیلہ کی اصلاح کراچکا ہو۔ اورفرائض اور واجبات کے علاوہ طاعات موٴکدہ اور اذکار منقولہ کا اہتمام رکھتا ہو۔ 
(۴) امر بالمعروف اور نہی عن المنکر پر عمل پیرا ہو، ان چاروں کا حاصل یہ ہے کہ ظاہر وباطن ہر اعتبار سے متبع شریعت وسنت ہو۔ 
(۵) کسی متبع شریعت سنت اور صاحب نسبت شیخ کامل سے اصلاحی تعلق قائم کرکے ان سے سلوک واحسان کی منزلیں طے کی ہوں اور اس شیخ کامل نے اس کے حالات سے مطمئن ہوکر اس پر اعتماد کیا ہو اور اسے خلافت سے نوازا ہو۔ 
(۶) اور خلافت کے بعد وہ دینی تنزلی وانحطاط کا شکار نہ ہو؛ بلکہ نفس کی نگرانی کے ساتھ محنت ومجاہدات کے ذریعے مزید ترقیات میں کوشاں رہتا ہو۔ پس جس شخص میں یہ امور پائے جائیں، اسے شیخ طریقت بنانا اور اس سے بیعت ہوکر سلوک واحسان کی منزلیں طے کرنا درست ہے (فتاوی محمودیہ جدید ڈابھیل ۴: ۳۵۲-۳۵۹، سوال: ۱۴۹۰-۱۴۹۵) اور ایسے شیخ سے اگر اخلاص اور جذبہ اصلاح کے ساتھ اصلاحی تعلق قائم کیا جائے اوراستفادہ کی شرطوں کے ساتھ استفادہ کی کوشش کی جائے توانشاء اللہ ضرور نفع ہوگا اور سلوک واحسان کی منزلیں بآسانی طے ہوجائیں گے، اور استفادہ کی شرطیں یہ ہیں: 
	 (۱) شیخ سے کامل درجہ کی عقیدت ومحبت۔ 
	(۲) اطلاع حالات۔ 
	(۳) ہدایات کی اتباع۔ 
	(۴) اور تزکیہ باطن اور امور تصوف میں شیخ کی اطاعت وفرماں برداری۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63355,deoband,متفرقات,دیگر
01-Sep-2020,https://darulifta-deoband.com/home/ur/others/63352,کیا نماز جنازہ دو مرتبہ پڑھی جاسکتی ہے؟,عرض ہے کہ احناف کے ہاں صلاة الجنازة دو مرتبہ جائز ہے کہ نہیں ،برائے مہربانی دلائل کے ساتھ جواب دی۔,"<p>بسم الله الرحمن الرحيم</p><p> Fatwa ID: 431-464/L=5/1437

احناف کے نزدیک صلاةِ جنازہ کا تکرار مشروع نہیں ہے، اس کا تکرار مکروہ تحریمی ہے؛ البتہ ایک صورت میں تکرار نمازِ جنازہ جائز ہے وہ یہ کہ اگر احق بالتقدم کی اجازت کے بغیر کوئی دوسرا نماز پڑھا دے اور احق بالتقدم اس کی اقتداء میں نماز نہ پڑھے تو یہ احق بالتقدم نماز کا اعادہ کرسکتا ہے اور اس کے ساتھ وہ لوگ بھی جماعت میں شریک ہوسکتے ہیں جنھوں نے پہلی جماعت میں شرکت نہ کی ہو، قال في مراقي الفلاح: فإن صلی غیرہ أي غیر من لہ حق التقدم بلا إذن ولم یقتدہ أعادہا ہو إن شاء لعدم سقوطہ حقہ وإن تأدی الفرض بہا ولا یعید معہ أي مع من لہ حق التقدم من صلی مع غیرہ لأن التنفل بہا غیر مشروع کما لا یصلي أحد علیہا بعدہ وإن صلی وحدہ (مراقي الفلاح) وفي الطحطاوي: أما إذا أذن أو لم یأذن ولکن صلی خلفہ فلیس لہ أن یعید لأنہ سقط حقہ بالإذن أو بالصلاة مرة وہي لا تتکرر ولو صلی علیہ ولي وللمیت أولیاء آخرون بمنزلتہ لیس لہم أن یعیدوا لأن ولایة الذي صلی متکاملة․ (طحطاوي علی مراقي الفلاح) بعض احادیث میں آپ صلی اللہ علیہ وسلم کا جو مکرر نماز جنازہ پڑھنا مذکور ہے وہ بحیثیت ولی کے کیوں کہ آپ کی ولایت تمام اولیاء پر مقدم ہے، قال في إعلاء السنن قد صلی رسول اللہ صلی اللہ علیہ وسلم علی القبور بعد ما دفن المیت وصلی علیہ ولکن صلاتہ علیہا والحال ہذہ کانت مخصوصة بہ لکونہ أولی بالصلاة علیہ من کل ولي (۸/ ۲۸۵، ط: اشرفی دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63352,deoband,متفرقات,دیگر
29-Aug-2020,https://darulifta-deoband.com/home/ur/others/63347,بلند آواز سے ذكر كرنا,آج کل کچھ پیر صاحب مھنا میں کچھ لوگ ایک ساتھ مل کر بلند اواز سے ذکر کرتے ھیں ایسا کرنا جائز ہے یا نہیں؟,"<p>بسم الله الرحمن الرحيم</p><p> Fatwa ID: 390-376/N=4/1437

سوال میں مذکور پیر صاحب اگر متبع شریعت وسنت اور صاحب نسبت ہیں اور کسی شیخ کامل سے انھیں اجازتِ بیعت حاصل ہے تو ان کا اپنے مریدین ومتوسلین کو ازالہ رذائل، اصلاح نفس اور اخلاص اور ایمان کی دیگر مطلوبہ صفات کے حصول کے لیے طریقت کے کسی معتبر سلسلہ کے مشائخ کے طریق پر ذکر کرانا جائز ہے، اس میں شرعاً کچھ حرج نہیں، البتہ اگر مسجد میں اس طرح کی مجالس قائم کی جائیں تو نمازیوں اور دیگر حاضرین مسجد کی رعایت اہم وضروری ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63347,deoband,متفرقات,دیگر
01-Sep-2020,https://darulifta-deoband.com/home/ur/others/63342,میرے صاحبزادے اپنی بہن بھائی والدین سے بات نہیں کرتے ہیں اور دہلی میں رہتے ہیں، اپنے بھائی بہن کے گھر نہیں جاتے ہیں، ان کی بہن کی لڑکی نے خواب میں دیکھا وہ اس کے گھر آئے ہیں ، اور وہ خواب میں بولنے لگی ، ماماآآئے ہیں۔ براہ کرم، تعبیر بتائیں۔,میرے صاحبزادے اپنی بہن بھائی والدین سے بات نہیں کرتے ہیں اور دہلی میں رہتے ہیں، اپنے بھائی بہن کے گھر نہیں جاتے ہیں، ان کی بہن کی لڑکی نے خواب میں دیکھا وہ اس کے گھر آئے ہیں ، اور وہ خواب میں بولنے لگی ، ماماآآئے ہیں۔ براہ کرم، تعبیر بتائیں۔,"<p>بسم الله الرحمن الرحيم</p><p> Fatwa ID: 394-380/H=4/1437-U

ماشاء اللہ عمدہ خواب ہے، تعبیر یہ ہے کہ صاحبزادہ صاحب کو ان شاء اللہ اپنے طرزِ معاشرت اور اس کی خرابی میں اصلاح کی توفیق مرحمت ہوگی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63342,deoband,متفرقات,دیگر
01-Sep-2020,https://darulifta-deoband.com/home/ur/others/63341,مجھے پیشاب کی تھیلی لگی ہے، کیا ہم چمڑے کے موزے پر مسح کرسکتے ہیں؟,مجھے پیشاب کی تھیلی لگی ہے، کیا ہم چمڑے کے موزے پر مسح کرسکتے ہیں؟,"<p>بسم الله الرحمن الرحيم</p><p> Fatwa ID: 355-323/Sn=4/1437

چوں کہ پیشاب کی تھیلی میں پیشاب مسلسل رستا رہتا ہے؛ اس لیے آپ شرعاً معذور ہیں اور موزے پر مسح کے سلسلے میں ”معذور“ کا حکم یہ ہ کہ وقت داخل ہونے کے بعد آپ جس وقت وضو کرکے خفین پہن رہے ہوں گے اگر اس وقت بھی پیشاب رس رہا ہو تو صرف وقت کے اندر اندر خفین پر مسح کرسکتے ہیں، یعنی وقت کے اندر اگر کوئی دوسرا حدث ہو تو اس کے لیے وضو کرتے وقت موزے پر مسح کرسکتے ہیں، وقت گزرنے کے بعد جب دوبارہ وضو کریں گے تو خفین اتارکر پاوٴں دھونا ضروری ہے، اگر ابتداءً وضو کرکے خفین پہننے کے وقت پیشاب کا رساوٴ بند تھا تو ایسی صورت میں مسح کی پوری مدت (یعنی مقیم کے لیے ایک دن ایک رات اور مسافر کے لیے تین دن، تین رات) گزرنے تک خفین پر آپ مسح کرسکتے ہیں۔ فتاوی تاتارخانیہ میں ہے: وفي التفرید: المستحاضة إذا توضأت في الوقت ولبست الخف والدم سائل مسحت في الوقت ولا یمسح بعد الوقت خلافًا لزفر رحمہ اللہ ولو توضّأت والدم منقطع تمسح تمام المدّة․ (۱/ ۴۱۴، مسئلہ: ۹۹۶، ط: زکریا) وانظر: الدر المختار مع رد المحتار، ۱/ ۴۵۳، ط: زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63341,deoband,متفرقات,دیگر
01-Sep-2020,https://darulifta-deoband.com/home/ur/others/63332,دليل الاحناف للصلاة المكتوبة من السنة و القران,حنفی طریقہ سے نماز ادا کرنے کا ثبوت قرآن اور حدیث کی روشنی میں واضح کریں؟ قال بعض الناس لي في السعودیة أنت تصلي عن طریق الحنفی ومسلک حنفیة في الصلاة ما ثبت من السنة والقرآن․,"<p>بسم الله الرحمن الرحيم</p><p> Fatwa ID: 205-205/Sd=4/1437

احناف کے نزدیک نماز اداء کرنے کا جو طریقہ ہے، وہ احادیث سے ثابت ہے،جو لوگ یہ کہتے ہیں کہ احناف کے نماز کا طریقہ قرآن و حدیث سے ثابت نہیں ہے، اُن کی بات غلط ہے، تفصیل کے لیے آپ ان کتابوں کو دیکھ سکتے ہیں: مستند نماز حنفی، موٴلفہ: مولانا امداد اللہ انور ملتانی، مطبوعہ: دار المعارف، ملتان، نماز مدلل، موٴلفہ: مولانا فیض احمد صاحب ملتانی، مطبوعہ: مکتبہ حقانیہ، ملتان ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63332,deoband,متفرقات,دیگر
01-Sep-2020,https://darulifta-deoband.com/home/ur/others/63331,میری دلی تمنا ہے كہ میں عالم بنوں,میری دلی تمنا ہے کہ میں ایک عالم دین باعمل بنوں، میں پانچ سال کورس میں دو سال پڑھ کے خانگی مسائل کی وجہ سے مدرسہ چھوڑ کر آگیا ہوں ، میری تمنا ہے کہ میں مکمل عالم بن کر دعوت و تبلیغ کے کام کو بہترین ڈھنگ سے انجام دوں، میں آج کل عربی اسلامیات اردو انگلش اور تاریخ سے بی اے کررہا ہوں، ، علمائے دیوبند سے مجھے دلی عقیدت ہے ، کیا میں گھر پہ مطالعہ کرتے ہوئے عالم بن سکتاہوں؟ میں بہترین رہنمائی کا طلب گار ہوں۔,"<p>بسم الله الرحمن الرحيم</p><p> Fatwa ID: 325-277/Sn=4/1437-U

آپ کا جذبہ ماشاء اللہ بہت نیک اورعمدہ ہے، عالم بننے کے سلسلے میں آپ کی تمنا اللہ پوری فرمائے؛ البتہ یہ بات ملحوظ رہے کہ ”عالمیت“ کا ایک باقاعدہ نصاب ہے، جس میں مختلف فنون کی اہم کتابیں شامل ہیں، جن کا پڑھنا ضروری ہے، اس کے بغیر قرآن وحدیث سمجھنے کی صلاحیت نہیں پیدا ہوسکتی، یہ اہم کتابیں خود اپنے طور پر نہیں پڑھی جاسکتیں؛ بلکہ کسی ”استاذ“ سے سبقاً سبقاً انہیں پڑھناپڑے گا؛ اس لیے آپ کے حق میں بہتر یہی ہے کہ کوئی تدبیر کرکے دو تین سال کا وقت فارغ کرلیں اور کسی معتبر مدرسے میں باقاعدہ داخلہ لے کر نصاب کی کتابیں پڑھ لیں، اگر مکمل طور پر اتنا وقت نکالنا مشکل ہو تو قرب وجوار میں اگر کوئی ذی استعداد اچھے عالم ہوں ان سے رابطہ کرکے روزانہ اپنا کچھ وقت نکال کر ان سے نصاب کی کتابیں بتدریج پڑھ لیں، اخیر میں اگر موقع لگے تو کسی بڑے اور مستند ادارے سے دورہٴ حدیث شریف کی تکمیل کرلیں اور جب تک باقاعدہ کسی سے پڑھنے کا نظم نہ ہو اپنے طور پر ہی گھر پر مستند علماء کی تصنیف کردہ دینی کتابوں کا مطالعہ کرتے رہیں، اگر کہیں سمجھ میں نہ آئے یا اشکال ہو تو کسی عالم سے سمجھ لیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63331,deoband,متفرقات,دیگر
01-Sep-2020,https://darulifta-deoband.com/home/ur/others/63329,نماز توبہ نئے وضو سے پڑھنی چاہئے یا پہلے والے وضو سے پڑھ سکتے ہیں؟,(۱) نماز توبہ نئے وضو سے پڑھنی چاہئے یا پہلے والے وضو سے پڑھ سکتے ہیں؟ جیسے تہجد پڑھنے کے بعد اسی وضو سے نماز توبہ پڑھ سکتے ہیں؟ (۲) کیا صلاة التسبیح کی تیسری رکعت میں ثناء اعوذ باللہ ، بسم اللہ دوبارہ پڑھتے ہیں یا نہیں؟ براہ کرم، چارو ں رکعت کو تفصیل سے بتائیں۔ (۳) ایصال ثواب کے لیے جو دو رکعت پڑھی جائے اس کی نیت کیسے کرتے ہیں؟ (۴) میں نے اکثر پڑھا ہے کہ دو رکعت نماز نفل میں نماز حاجت ، توبہ ، استخارہ ، تحیتہ الوضو سب ادا ہوجاتی ہے، کیا صرف دو رکعت میں سب کی مشترکہ نیت سے ادا ہوجاتی ہے؟ کیا پورا ثواب ملتاہے؟ اتنا اچھا کام کرنے پر اللہ پاک آپ کو جزائے خیر دے۔,"<p>بسم الله الرحمن الرحيم</p><p> Fatwa ID: 398-540/Sn=7/1437

(۱) نمازِ توبہ کے لیے نیا وضو ضروری نہیں ہے، پہلے والے وضو سے پڑھ سکتے ہیں؛ البتہ نئے وضو سے پڑھنا بہتر ہے۔
(۲) نہیں۔
(۳) صلاة التسبیح کا مفصل طریقہ بہشتی زیور میں لکھا ہوا ہے وہاں ملاحظہ کرلیں۔
(۴) نیت تو دل کے ارادے کا نام ہے، آپ ایصالِ ثواب کے لیے نماز پڑھتے وقت دل میں یہ ارادہ کریں کہ یہ نماز اپنے فلاں متعلق (معین ہو یا غیر معین) کو ثواب پہنچانے کے لیے پڑھ رہا ہوں، نیز ایسا بھی کرسکتے ہیں نماز مطلق نفل کی نیت سے پڑھیں، نماز کے بعد اس کا ثواب اپنے متعلقین کو بخش دیں (رد المحتار علی الدر المختار: ۳/ ۱۵۲، ط: زکریا)
(۵) تحیة المسجد اور تحیة الوضو کی نمازیں چوں کہ مستقل نماز نہیں ہیں؛ بلکہ دوسری نمازوں کے ضمن میں بھی ادا ہوجاتی ہیں؛ اس لیے یہ دونوں نمازیں مشترکہ نیت سے ادا ہوجائیں گی، استخارہ اور توبہ وغیرہ کی نمازیں مستقلاً مشروع ہیں؛ اس لیے ہرایک کے لیے مستقلاً نیت کرنی چاہیے، سب کے لیے مشترکہ نیت نہ کریں، الاشباہ میں ہے: أما إذا نوی نافلتین کما إذا نوی رکعتین الفجر التحیّة أجزأت عنہا ولم أر حکم ما إذا نوی سنتین․․․ فإن مسئلة التحیة إنما کانت ضمنا للسنة لحصول المقصود (الأشباہ والنظائر، الفن الأول، ص: ۱۴۷، ط: زکریا) نیز دیکھیں: رد المحتار علی الدر المختار (۲/ ۴۶۴، ط: زکریا، مطلب: سنة الوضوء)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63329,deoband,متفرقات,دیگر
