issued_at,link,title,question,answer,fatwa_number,dar_ul_ifta,category_level_1,category_level_2
13-Jan-2021,https://darulifta-deoband.com/home/ur/halal-haram/601260,جس كی پوری كمائی حرام ہو اس كے یہاں دعوت كھانا؟,"(۱) میرے دو دوست ہے جن میں ایک دوست کی کمائی پوری حرام ہے اور دوسرے کی کچھ حلال ہے اور کچھ حرام تو اگر پہلا شخص قربانی کرتا ہے اور گوشت تقسیم کرتا ہے تو کیا ہمارے لئے گوشت لینا جائز ہے اور وہ اپنے گھر داوت کرے تو انکے گھر جا کر داوت کھانا اور ان کے گھر کا پانی پینا جائز ہوگا؟ اور اسی طرح دوسرے دوست کے یہاں بھی؟
(۲)اور ایک دوست ہے جن کا نکاح ہے اور انکے نکاح میں انکے بہنوئی سارا کھرچ اٹھا رہے ہیں جن کی کمائی کا ذریعہ حرام ہے مجھے یہ بات اچھی طرح معلوم ہے تو کیا میرا اپنے دوست کی شادی میں جانا اور کھانا وغیرہ کھانا درست ہوگا؟","<p>بسم الله الرحمن الرحيم</p><p> </p><p>Fatwa : 381-334/B=05/1442</p><p>&nbsp;(۱) آپ کے جس دوست کی پوری کمائی حرام ہے اور آپ کو پورے یقین کے ساتھ معلوم ہے تو ایسے دوست کے یہاں دعوت کھانا آپ کے لئے جائز نہیں۔ اس کے یہاں کی قربانی کا گوشت لینا بھی جائز نہیں۔ پانی تو قدرت نے نکالا اور دے رکھا ہے، اس کے یہاں پانی پینے میں کوئی حرج نہیں۔ اور جس دوست کی کچھ آمدنی حلال اور کچھ آمدنی حرام ہے، پس اگر حرام کمائی کی مقدار زیادہ اورحلال کمائی کم ہے تو اس کے یہاں بھی دعوت کھانا، اس کا کوئی ہدیہ لینا جائز نہیں۔ اور اگر اس کی حلال آمدنی زیادہ اور حرام آمدنی کم ہے تو ا س کے یہاں دعوت کھانے کی گنجائش ہے۔</p><p>(۲) جب آپ کو پورے یقین کے ساتھ معلوم ہے کہ شادی میں سارا خرچ حرام کمائی سے کیا جارہا ہے حتی کہ کھانے کا نظم بھی اسی حرام کمائی سے کیا گیا ہے تو آپ کو وہاں دعوت کھانے سے اجتناب کرنا چاہئے۔ کوئی عذر یا بہانہ یا کسی لطیف انداز میں معذرت کردیجئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601260,deoband,متفرقات,حلال و حرام
30-Nov-2020,https://darulifta-deoband.com/home/ur/halal-haram/601220,کیا ایم۔آر۔پی(M.R.P) سے زیادہ لینا جائز ہے ؟,"حضرات مفتیاں میں یہ جاننا چاہتا ہوں کہ کیا 'ایم آر پی' سے زیادہ لینا جائز ہے ؟ میں ایک دکان میں کام کرتا ہوں۔ وہاں مجھے ماہانہ تنخواہ ملتی ہے ۔ اِس دکان میں کوئی بھی سامان لینے پر گاہک کوکچھ ڈسکاؤنٹ ملتا ہے جیسے -/۱۰۰روپے پر -/۱۰روپے کم ہوتے ہے ایسے ہی -/۲۰۰۰پر -/۲۰۰دو سو روپے کم ہوتے ہے یعنی -/2000 کے سامان پر -/1800 لینا ہوتا ہے ۔ اور یہ ڈسکاؤنٹ قانون کی طرف سے لاگو ہے اور عوام کو اسکی جانکاری ہے کہ اس سامان پر جو قیمت لکھی ہوتی ہے اس پر دس فیصد ( ) کمی ہوتی ہے یہاں دو مسئلے میں رہنمائی چاہتا ہوں۔ ۱) پہلا یہ کہ گاہک کو -/۱۰۰روپے کی چیز کو -/۱۰۰میں ہی دیتا ہوں اُنہیں ڈسکاؤنٹ نہیں دیتا اور جب گاہک ڈسکاؤنٹ کا مطالبہ کرے تو اُنسے انکار کردیتا ہوں۔کہ ابھی ڈسکاونٹ نہیں ہے ۔ پھر جب دکان کے مالک کو دن کا حساب دینا ہوتا ہے تو انہیں-/۹۰روپے دیتا ہوں، -/۱۰روپے میں خود رکھ لیتا ہوں۔ کیا یہ یہ جاننا یہ ہے کہ یہ -/۱۰روپے جو میں نے رکھ لیا ہے وہ حلال ہے یا حرام۔ دکان کے مالک کو میرے اس دس روپے لینے کی جانکاری ہے ۔ البتّہ اگر کوئی مسکین یا غریب گاہک ہو تو انہیں ڈسکاؤنٹ دیدیا کرتا ہوں۔ ۲) دوسرا مسئلہ یوں ہے کی -/۱۰۰سو روپے کی چیز کو میں بن بتائے -/۱۲۰میں گاہک کو بیچتا ہوں جس میں سے -/۳۰روپے میں خود رکھ لیتا ہوں اور دکان کے مالک کو -/۹۰نوت روپے دیتا ہوں۔ کبھی ہوتے یہ ہے کی گاہک جب اُسپر لکھا -/۱۰۰روپے کی قیمت دیکھتا ہے تو -/۲۰روپے زائد کا لینے پر بحث کرتا ہے اور -/۲۰روپے واپس لینے کا مطالبہ کرتا ہے تو اُنہیں کبھی -/۲۰روپے واپس کردیتا ہوں اور کبھی کوئی بہانے سے اُنہیں -/۲۰روپے زائد لینے پر راضی کرلیتا ہوں میں یہ جاننا چاہتا ہوں کہ یہ -/۳۰روپے لینا میرے لیے حلال ہے یا حرام ہے ۔ یہاں بھی کوئی غریب اور مسکین آئے تو اُنھیں ڈسکاؤنٹ k ساتھ -/۹۰روپے میں ہی دیتا ہوں البتّہ یہ -/۲۰روپے لینے کی جانکاری دکان کے مالک کو نہیں ہے صرف -/۱۰روپے لینے کی جانکاری ہے ۔ گھر کا نظام اس زائد پیسے لینے پر ہی چلتا ہے صرف تنخواہ کے پیسے میں میں قرض لینے پر مجبور ہوگیا تھا۔ تنخواہ بڑھانے کے مطالبے پر دکان مالک نے انکار کردیا۔
برائے مہربانی رہنمائی فرمائیں۔","<p>بسم الله الرحمن الرحيم</p><p> </p><p>Fatwa : 202-45T/D=04/1442</p><p>&nbsp;M.R.Pسے زاید آپ کیا کہہ کر گاہک سے لیتے ہیں؟ اگر آپ اصل قیمت (M.R.P) چھپاتے ہیں اور غلط بیانی کرتے ہیں تو M.R.P سے زاید رقم ظاہر کرکے پیسے لینا جھوٹ اور دھوکہ ہے، اس طرح کمائی ہوئی رقم حرام ہے۔</p><p>(۲) ڈسکاوٴنٹ دینے کا قانون کس کی طرف سے مقرر ہے؟ اگر گورنمنٹ کی طرف سے مقرر ہے یا دکاندار نے خود ضابطہ بنا رکھا ہے ؟ کہ ہم ہرخریداری پر 10% فیصد ڈاسکاوٴنٹ دیں گے تو ایسی صورت میں غلط بیانی کرنا اور دھوکہ دینا کہ اس میں ڈسکاوٴنٹ نہیں ہے گناہ کا کام ہے، جس سے آمدنی کی برکت ختم ہو جاتی ہے اگرچہ اسے حرام نہیں کہیں گے بشرطیکہ دکاندار پرظاہر ہو۔ اور اگر دکاندار سے چھپا کر لیا اسے معلوم نہیں تو یہ چوری اور جھوٹ اور دھوکہ ہوکر ناجائز اور حرام ہے۔ اگر گورنمنٹ کی طرف سے ڈسکاوٴنٹ کا قانون مقرر ہے تو اس کی وضاحت کریں کہ کس طرح کا قانون ہے؟</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601220,deoband,متفرقات,حلال و حرام
30-Nov-2020,https://darulifta-deoband.com/home/ur/halal-haram/601168,کیا dream 11 کھیلنا جائز ہے,بعدہ عرض اسطرح ہے کہ آج کل انڈیا میں ایک ایپلیکیشن (dream 11) کے نام سے آئی ہے جسمیں انسان کو ایک ٹیم منتخب کرنی پڑھتی ہے . جیسے کہ آج میچ ہو رہا ہو football یا cricket کا تو اس ایپلیکیشن میں ہمیں چند روپیہ 50. ...یا 40 لگاکر اپنی جانب سے کھیلاڈی منتخب کرنے پڑھتے ہے اور پھر اگر ہمارے کھیلاڈی اچھا کھیل لیتے ہے یا ہم پہلے نمبر پر اتے ہے تو ہمیں انعام کے طور ایک لاکھ یا ایک کروڑ ملتا ہے یا اور کچھ رقم. تو کیا یہ انعام لینا جائز ہے .اور ہاں اس میں لازمی طور پر کچھ رقم لگانی پڑھتی ہے ہر میچ کے لے . اگر یہ کھیل جائز نہیں ہے لیکن اب کسی کو یہ پیسے مل گئے ہے جیت کر کیا انکا استعمال وہ خود کے لے کرسکتا ہے . اگر نہیں تو پھر وہ یہ رقم کہاں خرچ کرے ؟,"<p>بسم الله الرحمن الرحيم</p><p> </p><p>Fatwa:302-243/L=4/1442</p><p>&nbsp;مذکورہ بالا صورت قمار (جوا) کی شکل ہے ؛اس لیے رقم دے کر اس کھیل میں شامل ہونا اور انعام حاصل کرنا جائز نہیں ۔اگر اس طرح سے رقم حاصل کرلی گئی ہو تو اس کو بلانیتِ ثواب فقراء مساکین پر صدقہ کردیا جائے ۔</p><p>یَا أَیُّہَا الَّذِینَ آمَنُوا إِنَّمَا الْخَمْرُ وَالْمَیْسِرُ وَالْأَنْصَابُ وَالْأَزْلَامُ رِجْسٌ مِنْ عَمَلِ الشَّیْطَانِ فَاجْتَنِبُوہُ لَعَلَّکُمْ تُفْلِحُون (المائدة:90) لأن سبیل الکسب الخبیث التصدق إذا تعذر الرد علی صاحبہ اہ(الدر المختار وحاشیة ابن عابدین (رد المحتار) 6/ 385)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601168,deoband,متفرقات,حلال و حرام
30-Nov-2020,https://darulifta-deoband.com/home/ur/halal-haram/601166,بجاج فائنسر كارڈ استعمال کرنا کیسا ہے ؟,"آج کل (Bajaj finserve emi Card) بہت زیادہ عام ہورہاہے مسلمانوں کا ایک بڑا طبقہ اس کارڈ کو استعمال کررہا ہے ۔۔اس کا استعمال کرنا کیسا ہے ؟
جواب دیگر ممنون فرمائیں۔","<p>بسم الله الرحمن الرحيم</p><p> </p><p>Fatwa:303-244/L=4/1442</p><p>&nbsp;اس کارڈ کے بارے میں پتہ کرنے سے یہ بات معلوم ہوئی کہ اگر سامان کی خریداری میں اس کارڈ کو استعمال کیا جائے تو رقم بجاج کمپنی ادا کردیتی ہے اور قسطوں پرخریدار سے وصول کرتی ہے ،اگر یہ تفصیل واقع کے مطابق ہے تو اس کارڈ کا استعمال کرنا اسی وقت جائز ہوگا جبکہ کمپنی کو رقم اداکرنے کی صورت میں زائد رقم دینی نہ پڑے ،ورنہ یہ معاملہ سودی ہوجائے گا جو جائز نہیں۔واضح رہے کہ اگر کمپنی اپنی مصنوعات اس کارڈ کے ذریعہ فروخت کرتی ہو یا اس کارڈ کے تعلق سے جو تفصیل میں نے لکھی ہے وہ صحیح نہ ہو تو پوری وضاحت کرکے دوبارہ سوال کرلیا جائے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601166,deoband,متفرقات,حلال و حرام
08-Dec-2020,https://darulifta-deoband.com/home/ur/halal-haram/601103,(Osmoteche .com) سے جڑ کر پیسہ کمانا,"کیا فرماتے ہیں علمائے دین مفتیان شرعِ متین درج ذیل مسئلہ کے بارے میں /کہ پونے کی ایک کمپنی ہے جس کا نام ہے (Osmose technology) اس کمپنی کا کام ہے سافٹ ویر بنانا اور آن لائن اشیاء خرید و فروخت کرنا، اس کمپنی سے جڑ کر بزنس کرنے کا طریقہ یہ ہے کہ 1200 روپے انویسمینٹ کرکے لائف ٹائم حصہ دار بنا جاتا ہے اور پہلے ہی دن سے 20 روپے روزانہ کے حساب سے کمپنی اپنے حصہ دار کو فائدہ دیتی ہے ، اب اگر حصہ دار شخص محنت کر کے مزید لوگوں کو اس کمپنی سے جوڑتا ہے تو ہر ایک آدمی کے پیچھے ایک روپیہ روزانہ کے حساب سے محنتانہ ادا کرتی ہے ۔
واضح ہوکہ دوسرے لوگوں کو شامل کرنا شرط نہیں ہے ، دوسرے لوگوں کو شامل کرے گا تو مزید فائدہ حاصل کرے گا ورنہ نہیں، 1200 انویسمینٹ کرنے کی وجہ سے 20 روپے روزانہ ملتا رہے گا،تفصیلات اس ویب سائٹ www.osmosetech.com پر موجود ہے ۔
اب سوال یہ ہے کہ ایک مرتبہ انویسمینٹ کرکے لائف ٹائم 20 روپے روزانہ فائدہ حاصل کرنا جائز ہے ؟ دوسرے لوگوں کو شامل کرکے مزید فائدہ حاصل کرنا جائز ہے ؟","<p>بسم الله الرحمن الرحيم</p><p> </p><p>Fatwa:229-169/sn=4/1442</p><p>&nbsp;انویسٹ کی جو شکل آپ نے لکھی ہے یہ متعدد شرعی قباحتوں پر مشتمل ہے مثلا مقتضائے عقد کے خلاف شرط، غرر وغیرہ ؛ لہذا اس کمپنی سے جڑ کرپیسہ کمانا شرعا جائز نہیں ہے ۔ مستفاد:</p><p>(و)لا(بیع بشرط) عطف علی إلی النیروز یعنی الأصل الجامع فی فساد العقد بسبب شرط لا یقتضیہ العقد ولا یلائمہ وفیہ نفع لأحدہما أو) فیہ نفع (لمبیع) ہو (من أہل الاستحقاق) للنفع بأن یکون آدمیا،...(ولم یجرالعرف بہ و) لم (یرد الشرع بجوازہ).[الدر المختار مع رد المحتار) 7/ 281،مطلب فی البیع بشرط فاسد، مطبوعة: مکتبة زکریا، دیوبند)(القمار)تعلیق الملک علی الخطر والمال فی الجانبین.(دیکھیں: البحرالرائق ۵۵۴/۸، مسائل فی المسابقة والقمار، والاختیار فی تعلیل المختار ،۴۵/۳، فصل العمری والرقبی، وقواعد الفقہ)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601103,deoband,متفرقات,حلال و حرام
25-Nov-2020,https://darulifta-deoband.com/home/ur/halal-haram/601099,بطخ کے انڈے مرغی کے نیچے رکھ کر چوزے نکالنا,"کیا فرماتے ہیں مفتیان کرام متین مسئلہ میں کہ ہمارے یہاں کچھ لوگ بطخ کے انڈے مرغی کے نیچے رکھ کر بطخ کے چوزے نکالتے ہیں، کبھی بطخ کے انڈے کے ساتھ مرغی کے اپنے ذاتی انڈے بھی ہوتا ہے ، اور کبھی تنہا بطخ کے انڈے ، اور چوزوں کے پیدا ہونے کے بعد مرغی ان کا دیکھ بال کرتی ہے ، اب دریافت طلب یہ ہے کہ کیا ایسا کرنا صحیح ہے ؟
برائے مہربانی مدلل جواب دیکر شکریہ کا موقع عنایت فرمائیں۔","<p>بسم الله الرحمن الرحيم</p><p> </p><p>Fatwa:289-234/L=4/1442</p><p>&nbsp;پرندوں وغیرہ میں نسب وغیرہ کا مسئلہ اہم نہیں ہے ؛اس لیے اگر بطخ کے انڈے مرغی کے نیچے رکھدیے جائیں تو فی نفسہ اس میں مضائقہ نہیں ۔خواہ مرغی کے انڈوں کے ساتھ رکھے جائیں یا صرف بطخ ہی کے انڈے رکھے جائیں اس سے نفسِ مسئلہ پر کوئی فرق نہیں پڑتا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601099,deoband,متفرقات,حلال و حرام
25-Nov-2020,https://darulifta-deoband.com/home/ur/halal-haram/601098,انڈوں کو مشین میں رکھ کر چوزے نکالنا,کیا فرماتے ہیں مفتیان کرام متین مسئلہ میں کہ آج کل جو فارمی مرغی یا پرندوں کے انڈوں کو مشین میں رکھ کر چوزے نکالا جاتا ہے ، ان چوزوں کے بڑے ہونے کے بعد ان کو کھانا جائز ہے یا نہیں؟ مدلل جواب دیکر شکریہ کا موقع عنایت فرمائیں۔,"<p>بسم الله الرحمن الرحيم</p><p> </p><p>Fatwa:288-233/L=4/1442</p><p>&nbsp;ان چوزوں کے بڑے ہوجانے کے بعد ان پر مرغی کے ہی احکام جاری ہوں گے ؛اس لیے ان کے بڑے ہونے کے بعد ان کو کھانے میں کوئی حرج نہیں ہے ؛بشرطیکہ طبی لحاظ سے ان کا کھانا مضرِ صحت نہ ہو ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601098,deoband,متفرقات,حلال و حرام
08-Dec-2020,https://darulifta-deoband.com/home/ur/halal-haram/601093,شادی سے پہلے منی کا ٹیسٹ کروانا کیسا ہے ؟,سوال یہ ہے کہ شادی سے پہلے منی کا ٹیسٹ کروانا کیسا ہے جائز ہے یا نہیں ؟اس کا مقصد صرف اور صرف اپنے منی کو چیک کرنا کہ آیا بچے پیدا کرنے کے قابل ہے یا نہیں؟,"<p>بسم الله الرحمن الرحيم</p><p> </p><p>Fatwa : 186-151/D=04/1442</p><p>&nbsp;شرعاً اس کی ضرورت نہیں ہے رپورٹ یقینی نہیں ہوتی محض ظنی کے درجہ میں ہے، نیز اخراج منی کے لئے کبھی غیر شرعی عمل کرنا لازم آئے گا جو کہ گناہ ہے اور مادہ منویہ کا بے ضرورت ضائع کرنا لازم آئے گا یہ بھی گناہ ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601093,deoband,متفرقات,حلال و حرام
08-Dec-2020,https://darulifta-deoband.com/home/ur/halal-haram/601075,آن لائن شاپنگ یا ایك اكاؤنٹ سے دوسرے اكاؤنٹ میں پیسے ٹرانسفر كرنا؟,"براہ کرم ان سوالات کے جوابات تفصیل اور مع دلائل کے دے دیں ۱)آج کل جو آن لائن شاپنگ ہوتی ہے جس میں مبیع سامنے موجود نہیں ہوتی کیا یہ جائز ہے ؟
۲)اسی طرح آج کل آن لائن منی ٹرانسفر ہوتا ہے جس میں ایک بینک اکاؤنٹ سے دوسرے بینک اکاؤنٹ میں پیسہ بھیج دیا جاتا ہے کیایہ جائز ہے ؟
۳) اس منی ٹرانسفر میں کبھی کبھی کیش بیک{ cash back }ملتا ہے کیا یہ کیش بیک کا پیسہ استعمال میں لانا جائز ہے ؟ شکرا جزیلا","<p>بسم الله الرحمن الرحيم</p><p> </p><p>Fatwa : 174-137/D=04/1442</p><p>&nbsp;(۱) مروجہ صورت میں عموماً سامان فراہم کرنے والی کمپنی اصل بائع کی وکیل بالاجرة ہوتی ہے، اس لیے معاملے کے وقت مبیع اگر کمپنی کے پاس نہ ہو، بلکہ اصل بائع کے پاس موجود ہو تو بھی کافی ہے۔</p><p>(۲) جائز ہے۔</p><p>(۳) کیش بیک در اصل کمپنی کی طرف سے اس کی اَیپ کے استعمال کی ترغیب کے لیے انعام ہے، لہٰذا اس کا استعمال جائز ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601075,deoband,متفرقات,حلال و حرام
28-Dec-2020,https://darulifta-deoband.com/home/ur/halal-haram/601035,اپنی شكل دكھائے بغیر صرف آڈیو كے ساتھ ویڈیو بناكر اپلوڈ كرنا؟,میں یوٹیوب پر کھانے کی ویڈیوز اپلوڈ کرتی ہوں اور اس میں اپنی شکل نہیں دکھاتی، میں پوچھنا چاہتی ہوں کہ کیا میں اس طرح کی ویڈیو صرف اپنی آواز سے بنا سکتی ہوں؟,"<p>بسم الله الرحمن الرحيم</p><p> </p><p>Fatwa : 214-261/M=05/1442</p><p>&nbsp;آپ یوٹیوب پر کھانے کی جو ویڈیوز اَپلوڈ کرتی ہیں اس میں آپ اگرچہ اپنی شکل نہیں دکھاتی ہیں لیکن چہرے کے علاوہ اگر بقیہ اعضاء کا دکھانا پایا جاتا ہے اور آپ کی آواز بھی نامحرم تک پہونچتی ہے تو یہ درست نہیں، اس سے بچنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601035,deoband,متفرقات,حلال و حرام
08-Dec-2020,https://darulifta-deoband.com/home/ur/halal-haram/601021,جن جلسوں میں تصویر كشی ہو اس میں شركت كا كیا حكم ہے؟,"کیا فرماتے ہیں علماء کرام کہ آج کل تصویر کشی اور ویڈیو عام ہے اور اگر کوئی بڑا جلسہ ہو تو منتظم حضرات کے لئے ایسے جلسوں میں تصویر کشی کو روکنا ناممکن نہیں تو مشکل ضرور ہے ایسے موقعوں کے لئے آپ سے سوال یہ ہے کہ جب غالب گمان یا یقین ہے کہ تصویر کشی ہوگی تو وہاں شریک ہونے کا کیا حکم ہے ؟ ۔ بعض اکابرین کہ جنازے ہوئے جسمیں بے حد تصویر کشی ہوئی اب کیا کرنا چاہئے آیا جنازے میں شریک ہوا جائے یا نہ ہوا جائے حتی کہ میڈیا بھی اپنے کیمروں کے ساتھ پہنچا؟ ۔ آپ صلی اللہ علیہ وسلم اور صحابہ کرام رضوان اللہ علیھم اجمعین کی ناموس کے لئے جلسے ہوتے ہیں وہاں پر بھی خوب تصاویر ہوتی ہیں حتی کہ اسٹیج پر بھی ہورہی ہوتی ہیں اب ایسے موقعوں پر کیا کرنا چاہئے ۔۔ ایک طرف جاندار کی تصویر حرام ہے (اور بندہ الحمد للہ جاندار کی ہر قسم کی تصویر کو حرام سمجھتا ہے ) اور دوسری طرف یہ اہم جلسے اب کیا کرنا چاہئے ۔ بندہ الحمد للہ اپنی تصویر کسی کو کھینچنے نہیں دیتا بعض ساتھی کہتے ہیں اتنی سختی نہیں کرنی چاہئے ورنہ تم لوگ سب سے کٹ جاؤگے ۔
براہ کرم اس معاملے میں رہنمائی فرمائیں۔ جزاک اللہ خیرا","<p>بسم الله الرحمن الرحيم</p><p> </p><p>Fatwa : 161-139/D=04/1442</p><p>&nbsp;بے ضرورت ایسے اجتماعات میں شرکت نہ کرے۔ اور اگر دینی مصلحت سے شرکت کرنا ضروری ہو تو پہلے یا بعد ذمہ داروں سے اس پر اپنی نکیر ظاہر کردے۔ پھر بھی اگر دوسرا شخص تصویر کشی کرتا ہے تو اس کا گناہ اس پر ہوگا آدمی کے ذمہ اپنے طور پر خود بچنے کا اہتمام کرلینا کافی ہے مثلا خاص موقعہ پر سر اور چہرہ پر رومال ڈال لے۔ آپ کا طریقہ عمل درست ہے اللہ تعالی سے تعلق استوار کرنے کی فکر زیادہ ضروری ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601021,deoband,متفرقات,حلال و حرام
14-Nov-2020,https://darulifta-deoband.com/home/ur/halal-haram/601007,ورلڈ بینک کی تنخواہ لینا کیسا ہے ؟,میرا نام محمد وسیم ہے اور میرا تعلق مردان، خیبر پختونخوا پاکستان سے ہے ۔ میں پاکستان کے دارالخلافہ اسلام اباد میں ایک سرکاری ادارے میں بطور کمیونکیشن افیسر کام کررہاہوں۔ میں نے تین دن پہلے جائننگ کی ہے اور مجھے اج ہی پتہ چلا کہ جس پروجکٹ میں میری سلیکشن ہوئی ہے اس کو ورلڈ بینک فنڈ کررہاہے لہذ میری تنخواہ بھی اسی فنڈ سے مجھے دی جائے گی۔ سوال یہ ہے کہ کیا شریعت کی رو سے میرے لئے یہ نوکری جائز ہے ؟ کیا ورلڈ بینک کے پیسوں پے سود کا اطلاق ہوتا ہے ؟ کیا میری تنخواہ سود کے زمرے تو نہیں آتا؟ براہ کرم جتنا جلدی ہوسکے میری رہنمائی کیجئے تا کہ میں جلد سے جلد کوئی فیصلہ لے سکوں۔ شکریہ!,"<p>بسم الله الرحمن الرحيم</p><p> </p><p>Fatwa:221-162/sd=3/1442</p><p>&nbsp;آپ کی ملازمت اور پروجیکٹ کی نوعیت اور ورلڈ بینک کی فنڈنگ کی تفصیلات ہمارے سامنے نہیں ہیں، اس سلسلے میں آپ کسی معتبر مقامی دار الافتاء سے رجوع کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601007,deoband,متفرقات,حلال و حرام
22-Dec-2020,https://darulifta-deoband.com/home/ur/halal-haram/601002,ویسٹیج کمپنی میں ممبر بننا بنانا کیسا ہے ؟,کیافرماتے علماء دین وشرع متین مسئلہ ذیل کے بارے میں کہ ایک نیٹ ورک مارکیٹنگ کمپنی ہے جس کا نام Vestige { ویسٹیج }ہے اس کا طریقہ کار یہ ہے آپ اپنا کوئی بھی آئی ڈی پروف دے کر اس کمپنی کے ممبر بلا فیس بن سکتے ہیں اب آپ کو اس کمپنی سے ضروریات کا سامان خریدنا اور استعمال کرنا ہے کمپنی سامان میں کچھ ڈسکاؤنٹ بھی کرتی ہے اس کے علاوہ اگر آپ 750 روپئے کی خریداری میں75 روپئے 1500میں 150 2250میں 250 اور 3000 کی خریداری پر 300روپئے کا سامان (بشرطیکہ آپ کمپنی کی طرف سے مقرر تاریخ کے اندر خریدیں )مفت دیتی ہے اور اگر آپ 4ماہ لگاتار 100پی وی کی خریداری کرتے ہیں جس کی قیمت تقریبا 3000 روپئے سے 3300 روپئے ہوتی ہے تو پانچویں مہینہ میں آپ کو 2500 روپئے کا سامان آپ کو مفت دے گی اس کے علاوہ کچھ پیسے آپ کے اکاؤنٹ میں سبسڈی کے طور پر آئے گا یہ میں نے اپنے حساب سے پہلا حصہ بیان کیا اس میں کچھ قباحت والی بات میرے خیال میں نہیں ہے اب میں دوسرا حصہ تحریر کرتا ہوں جس کو تجارت کانام دیا جاتا ہے اور کمپنی میں لوگ اسی مقصد سے جڑتے ہیں مجھے اس کے بارے میں شبہ ہے دوسرا حصہ جس کے کچھ اجزا مجھے کھٹک رہے ہیں ان کی طرف توجہ فرمائیں خریداری کے ساتھ ساتھ آپ کو اپنے نیچے بھی ممبر جوڑنا ہے (جو شرط نہیں ہے اگر آپ جوڑینگے تو آپ کو نفع ملے گا ورنہ نہیں )آپ یہ ممبر شپ کی لائن دو طرح سے لگا سکتے ہیں عبد اللہ ۔ پہلی لیگ دوسری لیگ تیسری لیگ | | | زید بکر | عمر خالد راشد عبد الرحمان ۔ زید اس طرز پر آپ جتنی لیگ بنانا چاہیں بنا سکتے ہیں اسکے علاوہ آپ کے نیچے جتنے ممبربلا واسطہ بالواسطہ بھی جڑیں گے وہ بھی آپ کے نیچے ہی شمار کئے جائیں گے کمپنی میں جڑتے ہی ہر آدمی کا لیول 5%ہوتا ہے یعنی جب آپ کوئی چیز خریدیں گے تو 5% آپ کو سبسڈی کے طور پر ہر ماہ کی 9یا 10 تاریخ کو آپ کے بینک اکاؤنٹ میں آئے گا پہر آدمی کی خریداری کے بقدر لیول 8 ٪میں تبدیل ہوتا رہتا ہے جو لوگ 8%میں ہیں ان کو 5%والے کی مجموعی خریداری کا 3%کمیشن آئیگا بشرطیکہ آپ کے نیچے کوء آپ کا مقابل نہ ہو ورنہ وہ کمیشن نیچے والے کو ملے گا آپ محروم رہیں گے فیصد کے کمیشن کے مجموعہ سے 40٪کمپنی مال پہنچانے کی اجرت کے طور پر کاٹ لیتی ہے اس کے علاوہ آپ کے نیچے جتنے لوگ خریداری کریں گے ان سب کو اپنی خریداری پر PVپوائنٹ ملینگے اور ہر ایک کو جتنے پوائنٹ ملیں گے ان سب کا مجموعہ آپ کو بھی ملے گا اور آپ کی خریداری کے پوائنٹ آپ سے اوپر جتنے لوگ ہوں گے وہ سب کو ملیں گے آپ کے 600 پوائنٹ ھونے سے پہلے اگر کسی ایک ماہ میں اگر آپ 282 پوائنٹ کر لیتے ہیں(بشرطیکہ آپ کے نیچے کسی کے 282 پوائنٹ نہ ہوں ) تو آپ کو 750 روپئے کا سامان اگلے مہینہ مفت ملے گا750 روپئے کا مفت سامان لینے کے لئے آپ کو 150 روپئے کا سامان خریدنا شرط ہے جو پوائنٹ میری خریداری یا نیچے خریداری ہونے پر مجھے ملیں گے وہ جمع ھوتے رہیں گے اور جب ان کی مقدار 5500 پہنچ جائے گی اور جس مہینہ آپ 5500 پہنچ رہے ہوں اس مہینہ آپ کی PV 2000ہو رہی ہوں تو آپ براؤن ڈائرکٹر بن جائیں گے شرط یہ کہ یہ ٹارگیٹ آپ کے نیچے والوں میں کوئی بھی پورا نہ کر ہا ہو اگر نیچے کوئی یہ ٹارگیٹ پورا کر رہا ہے تو نیچے والا ڈائریکٹر بن جائے گا آپ محروم رہیں گے براؤن ڈائرکٹر بننے کے بعد سلور گولڈ اسٹار ڈائمنڈکراون یہ سب ڈائرکٹر بنتے ہیں انہیں شرائط کے ساتھ ڈائرکٹر بننے کے بعد کمپنی آپ کا کچھ حصہ مقرر کرتی ہے (مقررہ حصہ پانے کے لئے بھی آپ کو 20 پی وی کی خریداری شرط ہے ) بشرطیکہ آپ اپنی پوری ٹیم کی خریداری ہر مہینہ کمپنی کی طرف سے مقررہPVلا رہے ہوں اور آپ کے نیچے کوء ڈائرکٹر اس ٹار گیٹ کو پورا نہ کر رہا ہو ورنہ وہ حصہ نیچے والے کو ملے گا آپ محروم رہیں گے اس کے علاوہ جو لوگ کمپنی کی طرف سے مقررہ تاریخوں کے اندر اسکیم والی خریداری کرتے ہیں ان کا نام قرعہ اندازی میں بھی جاتا ہے قرعہ میں نام نکلنے پرموبائل ٹی وی لیپ ٹاپوغیرہ آپ کو انعام ملے گا دریافت طلب ہے کہ ان صورتوں میں کمپنی کا ممبر بننا بنانا اور کمیشن وصول کرنے کا کیا حکم ہے اور یہ تجارت کے کس قسم سے ہے اگر ناجائز ہے تو مذکورہ صورتوں کے مطابق کمیشن مل چکا ہے اس کو کیا کرنا چاھئے اس کو اپنی ضروریات میں استعمال کر سکتے ہیں یا نہیں قرآن وحدیث و فقہ حنفی کی روشنی میں مفصل و مدلل رہنماء فرمائیں۔,"<p>بسم الله الرحمن الرحيم</p><p> </p><p>Fatwa:166-57T/N=4/1442</p><p>&nbsp;(۱، ۲): سوال میں ویسٹیج (Vestige)کمپنی کے بارے میں جو کچھ لکھا گیا ہے،اس سے واضح ہے کہ یہ ملٹی لیول مارکیٹنگ کی شکل ہے ،جس میں شرعی اعتبار سے مختلف مفاسد وخرابیاں پائی جاتی ہیں، مثلاً : غرر،دھوکہ دہی اور غیر متعلقہ شرطیں وغیرہ،نیز اس میں سامان کی خرید وفروخت بنیادی مقصد نہیں ہوتا؛ بلکہ فرضی اور غیر واقعی فوائد بتاکر یا ان میں مبالغہ آرائی کرکے یا اہمیت دلانے کے نام پر مختلف جھوٹ بول کر سیدھے سادھے لوگوں کو زیادہ سے زیادہ ممبر بنا نے کی کوشش کی جاتی ہے اور بنیادی طور پر اس کے ذریعہ اپنا کمیشن بڑھانے کا ٹارگیٹ اور منصوبہ ہوتا ہے اور بعض کمپنیاںآ ئندہ کی موہوم آمدنی کا سبز باغ دکھاکر کم قیمت کا سامان زیادہ قیمت میں فروخت کرتی ہیں۔ نیز کمپنی کے اصول کے مطابق ممبر کو اس کے درجہ کے مطابق ان ممبران کی خریداری پر بھی معاوضہ دیا جاتا ہے، جن کی ممبر سازی میں اس کی کوئی محنت نہیں ہوتی ؛ بلکہ وہ اس کے نیچے کے ممبران میں سے کسی کے بنائے ہوئے ممبر ہوتے ہیں؛ اس لیے مجموعی طور پر سوال میں مذکور کمپنی کا ممبر بن کر ممبر سازی کا کام کرنا اورمختلف راستوں سے معاوضہ کے نام سے مالی فوائد حاصل کرنا شرعاً جائز نہیں ہے۔ اور اگراس طرح کی کسی کمپنی سے جڑ کر دوسرے ممبران کی خریداری پر بلا محنت کمیشن حاصل کیا گیا ہو تو وہ بلا نیت ثواب غربا ومساکین کو دیدینا چاہیے؛ البتہ اپنی خریداری پر جو رعایت یا انعام ملا ہو، وہ اپنے ذاتی استعمال میں لاسکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601002,deoband,متفرقات,حلال و حرام
09-Dec-2020,https://darulifta-deoband.com/home/ur/halal-haram/600968,آن لائن بزنس,مفتی صاحب !! مسئلہ یہ ہے کہ میں آن لائن business کرتا ہوں اس کا طریقہ یہ ہے کہ میرا ایک seller سے contact ہے جس کے پاس مال سامان موجود نہیں ہوتا بلکہ اس کا contact اس کے dealer سے ہے جس کے پاس مال و سامان موجود رہتا ہے ۔۔ اب وہ dealer اپنا profit 100 - 200 روپے ایڈ کر کے اپنے seller کے پرسنل پر پروڈکٹ کے فوٹوز بھیجتا ہے اور وہ سیلر بھی از خود بغیر کسی کو بتائے ۱۰۰ - ۲۰۰روپے مزید شامل کر لیتا ہے پھر وہ فوٹوز میرے پرسنل نمبر پر بھیجتا ہے اب میں بھی کسی سے کہے بغیر مزید اس قیمت پر ۱۰۰ - ۲۰۰روپے ایڈ کر کے ایک واٹس آپ گروپ میں بھیجتا ہوں اب اس واٹسآپ گروپ کے کسٹمروں میں سے کوئی بھی کسٹمر مجھ سے کوئی سامان خریدنا چاہے تو کیا میں اس صورت حال میں بیچ سکتا ہوں یا نہیں ۔۔ ؟؟ اس میں مزید وضاحت یہ ہے کہ جو سامان میں نے گاہک کو بیچا ہے اس کی قیمت گاہک سے آن لائن لے لیتا ہوں پھر اس price میں سے اپنا نفع کم کر کے اپنے seller کو ارسال کر دیتا ہوں وہ بھی اپنا نفع کم کر کے اپنے dealer کو بھیج دیتا ہے پھر وہ dealer میرے گاہک کے ایڈریس پر وہ سامان اپنے وقت پر پہچا دیتا ہے ۔۔۔۔۔۔۔۔۔ اس میں گاہک کو یہ بھی آپشن دیا جاتا ہے کہ جیسے ہی پارسل اس تپہنچے گا وہ ایک مختصر سا ویڈیو بنائے گا کہ کوئی نقص تو نہیں ہے ۔۔ اگر نہیں ہے بلکل ویسا ہی سامان پہچا ہے جیسا اس نے فوٹو میں دیکھا تھا تو کوئی بات نہیں ۔۔۔ لیکن اگر فوٹو کے بر خلاف ہے اور گاہک بھی راضی نہیں ہے تو اس کے پاس سے واپس لے لیا جاتا ہے ۔۔۔ اب اس پوری صورت کو سامنے رکھنے کے بعد مفتیان کرام آسانی سے سمجھ سکتے ہیں کہ کیا اس طرح کا بزنس( کاروبار ) صحیح ہے یا نہیں؟؟؟,"<p>بسم الله الرحمن الرحيم</p><p> </p><p>Fatwa : 147-54T/D=04/1442</p><p>&nbsp;صورت مسئولہ میں آپ حقیقةً ڈیلر کے لیے کمیشن پر کام کرنے والے ہیں، لہٰذا وہ رقم جو آپ اپنی اجرت کے طور پر بڑھاتے ہیں اگر ڈیلر کو بتاکر طے کرتے ہیں (چاہے متعینہ رقم کی شکل میں مثلاً سو روپے ، فیصد کے اعتبار سے، مثلاً قیمت کا دس فیصد) تب تو یہ معاملہ درست ہے، اور اگر اس کو بتائے بغیر بڑھاتے ہیں تو جہالتِ اجرت کی وجہ سے یہ معاملہ فاسد ہے۔</p><p>دوسری صورت یہ ہے کہ آپ خریدار کی طرف سے وکیل بالاجرت بنیں، اور اس پر یہ ظاہر کردیں کہ اصل قیمت اتنی ہے اور آپ بطور اجرت اتنی رقم لے رہے ہیں، اس طرح بھی یہ معاملہ درست ہو جائے گا۔</p><p>جہاں تک فوٹو کے ذریعے نمونہ دکھلا کر آرڈر لینے کی بات ہے تو یہ در اصل وعدہٴ بیع ہے، اور قیمت وصول کرکے سپلائی کرنا بیع اور مبیع کے مقدور التسلیم اور موجود ہونے کے شرط ، بیع یعنی قیمت وصول کرکے سپلائی کرتے وقت ضروری ہے نہ کہ وعدہٴ بیع یعنی نمونہ دکھلانے کے وقت۔</p><p>في رد المحتار: سئل محمد بن سلمة عن أجرة السمسار فقال أرجو أنہ لا بأس بہ وإن کان في الأصل فاسداً لکثرة التعامل ۔ (۹/۸۷، ط: زکریا) نیز امداد الفتاوی: ۳/۵۷/ قدیم۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600968,deoband,متفرقات,حلال و حرام
08-Dec-2020,https://darulifta-deoband.com/home/ur/halal-haram/600967,کیا ڈاكٹروں كو کمیشن دیا جاسکتا ہے ؟,AEWA (اکولہ ایجوکیشن ویلفیئر ایسوسی ایشن )اکولہ کی سماجی و تعلیمی خدمات انجام دیتی رہتی ہیں ۔ اگر مسلم معاشرے پر نظر ڈالی جائے تو طب کے میدان میں ہاسٹل، سونو گرافی،ایکس رے اور پیتھو لوجی لیب وغیرہ کی کوئی خاص سہولیات نظر نہیں آتی ۔ اسی خلا کو دیکھتے ہوئے تنظیم نے ایک Diagnostic Centre کھولنے کا فیصلہ کیا ہے جس میں تمام جانچیں آدھی قیمت پر کرنا طے پایاہے ۔ چونکہ اس میدان میں کمیشن کا رواج عام ہے اور ہر چھوٹا بڑا ڈاکٹر کمیشن لیتا یا مانگتا یا دینا پڑتا ہے ۔ سوال یہ ہے کہ کیا کمیشن دیا جاسکتا ہے ؟ قرآن و حدیث کی روشنی میں میں رہنمائی فرمائیں یا اسکی کوئی دوسری شکل کیا ہوسکتی ہے اس پر بھی مطلع فرمائیں تاکہ منصوبہ کو آگے بڑھایا جاسکے ۔ جزاک اللہ,"<p>بسم الله الرحمن الرحيم</p><p> </p><p>Fatwa : 146-133/D=04/1442</p><p>&nbsp;ڈاکٹر کی حیثیت مشیر کی ہوتی ہے خواہ فیس لے کر مرض کی تشخیص کرے اور صلاح و مشورہ دے یا بغیر فیس کے۔ ڈاکٹر کا مریض کے لئے کوئی جانچ یا ٹیسٹ لکھنا مشورہ کے ضمن میں داخل ہے جو کہ ڈاکٹر کی ذمہ داری ہے اس کے لئے لیبرٹری سے کوئی کمیشن لینا جائز نہیں۔ اسی طرح لیبرٹری کا مریض سے زاید پیسے وصول کرنا جائز نہیں۔ حاصل یہ کہ مذکور فی السوال کمیشن کا لینا اور دینا جائز نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600967,deoband,متفرقات,حلال و حرام
16-Nov-2020,https://darulifta-deoband.com/home/ur/halal-haram/600923,بچوں كے مڑے ہوئے بالوں كے سرے كاٹنا؟,کیا فرماتے ہیں مفتیان کرام مسئلہ ذیل کے بارے میں کے میری ڈاڑھی کے ریش بچے کے بال کے آگے کے سرے موڑ کر ہونٹھوں کی طرف آتے رہتے ہیں جو کنگھی کرنے سے بھی درست نہیں ہوتے جس کی وجہ سے بعض مرتبہ چہرہ بد نما معلوم ہوتا ہے اور بعض مرتبہ کھانے پینے کے دوران کھانے اور پینے کی چیزوں کی کچھ ذرات لگتے رہتے ہیں، تو کیا اس ریش بچے کے آگے کے سرے کے صرف موڑے ہوئے بالوں کو جو تقریبا آدھے بال ہے جو موڑے ہوئے ہے ان کو کاٹنے کی شرعا گنجائش ہے ؟,"<p>بسم الله الرحمن الرحيم</p><p> </p><p>Fatwa : 285-220/B=03/1442</p><p>&nbsp;جی ہاں ریش بچہ کے آگے کے بالوں کو جو مڑے ہوئے ہوں، ان کو کاٹنے کی گنجائش ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600923,deoband,متفرقات,حلال و حرام
08-Feb-2021,https://darulifta-deoband.com/home/ur/halal-haram/600916,طے شدہ اجرت سے زائد کا مطالبہ,"اللہ پاک سے امید ہے کہ آپ سب بخیر و عافیت ہوں گے ۔ میں نے ایک ٹھیکیدار کے ساتھ ایک عمارت کی تعمیر کا معاہدہ کیا تھا ۔ ٹھیکیدار نے مجھے کام کی تمام تفصیلات بتائی کہ وہ کیا کیا کام کروائیں گے ، اور اس کے بعد مجموعی خرچ کی رقم بھی بتائی ۔ ٹھیکیدار نے جو کام بتائے ان میں سے ایک کام : برآمدے میں False Ceiling }فالس سیلنگ {کا کام بھی شامل تھا ۔ میں نے False Ceiling کے کروانے سے منع کردیا ۔ منع کرنے کے بعد مجموعی خرچ کی رقم ، حسبِ سابق باقی رہی اور اس میں سے False Ceiling کی رقم کی کٹوتی نہیں کی گئی تھی ۔ تعمیر کے دوران جب False Ceiling کا مرحلہ آیا تو ٹھیکیدار صاحب نے مجھے False Ceiling کے نمونے بھیجے تاکہ نمونہ منتخب کیا جائے (حالانکہ ان کو False Ceiling کے کروانے سے منع کردیا گیا تھا) ۔ میں نے نمونہ منتخب کردیا ، اس گمان کے ساتھ کہ شاید وہ ٹھیکیدار صاحب ، مجموعی خرچ میں آنے والے تمام کام کرنا چاہتے ہیں ۔ اب مسئلہ یہاں سے شروع ہوتا ہے کہ : تعمیر کے بعد ، آخری ادائگی کی بات چیت کے دوران ٹھیکیدار صاحب نے مجموعی خرچ کے ساتھ False Ceiling کی رقم بھی مجھ پر لازم کی ؛ حالانکہ False Ceiling کا کام ، ان کے مجموعی خرچ کے کاموں میں پہلے ہی سے شامل تھا ؛ اور میرے منع کرنے کے بعد False Ceiling کی رقم کی کٹوتی نہیں کی گئی تھی ۔
سوال یہ ہے کہ : کیا وہ False Ceiling کے زائد خرچ کے مطالبہ میں درست ہیں ؟ نوٹ : تمام معاملات تحریری پیش آئے تھے ۔","<p>بسم الله الرحمن الرحيم</p><p> </p><p>Fatwa:249-406/L=6/1442</p><p>&nbsp;مذکورہ بالا صورت میں جبکہ آپ کی ٹھیکے دار کے ساتھ تعمیر مکان کے معاہدہ کے سلسلے میں تمام کاموں کی تفصیل مع ان کے خرچ کے طے ہوگئی تھی ،تو اجرت طے ہونے کے بعد اگر چہ آپ نے بعد میں فالس سیلنگ کے کام کے کرانے سے منع کردیا تھا،مگر منع کرنے باوجود ٹھیکے دار کا آپ کو فالس سیلنگ کا نمونہ بھیجنا یہ قرینہ ہے کہ وہ اسی طے شدہ اجرت میں فالس سیلنگ کا کام بھی کرنا چاہتا ہے ، آپ کے منتخب کرنے کے بعد ٹھیکے دار نے وہ کام کرادیا تو وہ کام بھی اسی طے شدہ اجرت میں داخل ہوگا جو ابتدائے عقد کے وقت تمام کاموں کی طے ہوئی تھی جن میں فالس سیلنگ کا کام بھی شامل تھا،اب اس کام کے عوض الگ سے ٹھیکے دار کا مزید رقم کا مطالبہ کرنا درست نہ ہوگا؛البتہ اگر ٹھیکیدار نے اس کے علاوہ کچھ اور سمجھا ہو یا وہ رقم لینے کی کوئی اور معقول وجہ بتاتا ہو تو خود ٹھیکیدار کا بیان منسلک کرکے سوال کریں پھر ان شاء اللہ جواب دیا جائے گا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600916,deoband,متفرقات,حلال و حرام
07-Nov-2020,https://darulifta-deoband.com/home/ur/halal-haram/600911,كیا حرام غذا كھانے سے نماز قبول نہیں ہوتی؟,کیا حرام کا ایک لقمہ کہانے سے 40 دن تک نماز قبول نہیں ہوتی؟,"<p>بسم الله الرحمن الرحيم</p><p> </p><p>Fatwa : 283-227/H=03/1442</p><p>&nbsp;حدیث شریف میں یہ ہے ان العبد لیقذف اللقمة الحرام فی جوفہ ما یتقبل اللہ منہ عمل اربعین یوماً اھ (المعجم الاوسط، رقم: ۶۴۹۵) یعنی بندہ جب حرام لقمہ پیٹ میں ڈال لیتا ہے تو چالیس دن تک اُس کا کوئی عمل قبول نہیں ہوتا اور یہ ظاہر ہے کہ عمل میں نماز بھی داخل ہے قبول نہ ہونے سے مراد یہ ہے کہ قبول ہونے پر جو اجر و ثواب ملتاوہ نہیں ملے گا؛ البتہ ذمہ سے فرض ساقط ہو جائے گا مثلاً نماز اِس حالت میں پڑھ لی تو اُس پر ادائیگی کا حکم ہوگا اُس کا لوٹانا واجب نہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600911,deoband,متفرقات,حلال و حرام
04-Nov-2020,https://darulifta-deoband.com/home/ur/halal-haram/600888,گوگل ایڈس سروس كے ذریعہ پیسے كمانا,میرا سوال ” گوگل ایڈس“ سے متعلق ہے، گوگل کی ایک سروس ہے، گوگل ایڈس کمپین(مہم) جس کے ذریعہ انٹرنیٹ پر کسی بزنس کے اشتہار لگائے جاتے ہیں، ان ایڈس میں کسی حرام چیز (جیسے کہ میوزک /خواتین/الکوحل) کے آنے کا بھی اندیشہ ہوتاہے، لیکن عموماً حلال چیز ہی کے ایڈس دکھائے جاتے ہیں، تو کسی بزنس کے لیے اس طرح کے ایڈس کمپین (مہم) بنانے کی کیا شرعی حیثیت ہے؟ نیز گوگل ایڈس کی آن لائن سروس آفر کرنے کی کیا شرعی حیثیت ہے؟ جزاک اللہ خیرا,"<p>بسم الله الرحمن الرحيم</p><p> </p><p>Fatwa:168-116/sd=3/1442</p><p>&nbsp;گوگل ایڈس کمپین کے تحت جو اشتہارات انٹرنیٹ پر دکھائے جاتے ہیں ان میں حرام اشیاء اور تصویر پر مشتمل اشتہارات بھی ہوتے ہیں، اس لیے گوگل ایڈس کمپین بناکر نفع کمانا درست نہیں ہے ، اسی طرح گوگل ایڈس کی آن لائن سروس آفر کرنا بھی درست نہیں ہے ، مروجہ آن لائن ایڈس کے کاروبار میں کمپنیوں سے جو معاملات طے پاتے ہیں، ان میں بعض معاملات شرائط فاسدہ پر بھی مشتمل ہوتے ہیں، اس لیے مجموعی طور پر آن لائن ایڈس کا کام مختلف مفاسد کی بناء پر شرعا درست نہیں ہے ، دیکھیے : تجاویز متعلقہ انٹرنیٹ کے ذریعے لین دین کی جدید شکلیں، شق نمبر : ۴،مباحث فقیہ پندرہواں فقہی اجتماع، ادارة المباحث الفقیہ، جمعیة علمائے ہند۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600888,deoband,متفرقات,حلال و حرام
04-Nov-2020,https://darulifta-deoband.com/home/ur/halal-haram/600885,ریپورٹ پر کمیشن لینا,کیا فرماتے ہیں علماء دین شرع متین مسئلہ ذیل کے بارے میں۔ ڈاکٹر حضرات جو مریض کا چیک اپ(ٹیسٹ)کراتے ہیں تو چیک اپ کرنے والے شخص سے کمیشن لیتے ہیں اور چاروں طرف کمیشن کا چال چلن عام ہو گیا ہے اگر یہ کمیشن نہ لیا جائے تو مریض کی کافی رقم بچ جائیگی ۔ تو کیا یہ رقم جو کمیشن کے روپ میں ڈاکٹر لیتے ہیں لینا جائز ہے یا نہیں؟,"<p>بسم الله الرحمن الرحيم</p><p> </p><p>Fatwa:171-109/sd=3/1442</p><p>&nbsp;مریض کے لیے حسب ضرورت ٹیسٹ تجویز کرنا ڈاکٹر کی ذمہ داری میں داخل ہے ، لہذا ڈاکٹر کا چیکپ کرنے والے شخص سے مریض بھیجنے پر کمیشن لینا ناجائز ہے ، واقعی معالجین کے اس بے جا کمیشن کے مطالبے سے علاج و معالجہ کا عمل گراں ہوگیا ہے جس سے عوام سخت پریشان ہیں، دیکھیے : تجویز گیارہواں فقہی اجتماع ، ادارة المباحث الفقہیہ، تجویز نمبر : ا ، شق : ل۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600885,deoband,متفرقات,حلال و حرام
