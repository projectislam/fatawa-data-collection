issued_at,link,title,question,answer,fatwa_number,dar_ul_ifta,category_level_1,category_level_2
11-Mar-2021,https://darulifta-deoband.com/home/ur/death-funeral/602911,غیر محرم عورت کے جنازہ کو غیر محرم مرد کا کندھا دینا,حضرت میرا سوال یہ کہ ایک غیر محرم بالغ لڑکی یا بوڑھی عورت کی میت کو ایک غیر محرم مرد/لڑکے کا کندھا دینا شرعی لحاظ سے کیسا ہے ؟,"<p>بسم الله الرحمن الرحيم</p><p> </p><p>Fatwa : 598-487/B=07/1442</p><p>&nbsp;جنازہ کی چارپائی کو محرم اور غیر محرم ہر کوئی کندھا دے سکتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602911,deoband,عبادات,احکام میت
02-Apr-2021,https://darulifta-deoband.com/home/ur/death-funeral/602834,جنازہ كی نماز پڑھنے كے بعد میت كا چہرہ دیكھنا؟,"نماز جنازہ پڑھنے کے بعد میت کا چہرہ دیکھ سکتے ہیں ہیں؟
2۔ایک میت کی نماز جنازہ کتنی مرتبہ پڑھی جا سکتی ہے ؟","<p>بسم الله الرحمن الرحيم</p><p> </p><p>Fatwa:497-448/sd=8/1442</p><p>&nbsp;(۱) نماز جنازہ کے بعد میت کا چہرہ دکھانا بہتر نہیں ہے۔ (باقیات فتاوی رشیدیہ، ص: ۱۹۴، ط: کاندھلہ ، کفایت المفتی مع حاشیہ: ۶۲/۴، دار الاشاعت،کراچی)</p><p>(۲) احناف کے نزدیک نماز جنازہ ایک ہی بار مشروع ہے؛ البتہ اگر احق بالتقدم کی اجازت کے بغیر کوئی دوسرا نماز پڑھا دے اور احق بالتقدم نے اس کی اقتداء میں نماز نہ پڑھی ہو تو وہ نماز کا اعادہ کرسکتا ہے۔ولا یصلی علی میت إلا مرة واحدة۔ (الفتاوی الھندیة : ۱/ ۱۶۳) فإن صلی غیرہ"" أی غیر من لہ حق التقدم بلا إذن ولم یقتد بہ ""أعادہا"" ہو ""إن شاء"" لعدم سقوط حقہ ۔ (حاشیة الطحطاوی علی مراقی الفلاح :۵۹۱/۱، دار الکتب العلمیة ، بیروت) فتاوی دار العلوم دیوبند (۲۴۰/۵، قدیم) میں ہے: جنازے کی نماز دوبارہ پڑھنی غیر مشروع اور ناجائز ہے۔اھ</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602834,deoband,عبادات,احکام میت
08-Feb-2021,https://darulifta-deoband.com/home/ur/death-funeral/602791,کیا میت کے گھر دوسرے دن جا کر دعا و تعزیت کرسکتے ہیں,کیا میت کے گھر دوسرے دن جا کر دعا و تعزیت کرسکتے ہیں اور گھر والے چائے وغیرہ کا دعا کے بعد انتظام کردیتے ہیں تو سوال یہ ہے کہ کیا میت کے گھر دوسرے دن تعزیت اور دعا کی نیت سے جاسکتے ہیں؟ اور کیا اس گھر میں چائے بسکیٹ وغیرہ کھاسکتے ہیں کیونکہ گھر والے بغیر کچھ پلائے بھیجنا معاشرہ میں عیب سمجھا جاتا ہے ؟,"<p>بسم الله الرحمن الرحيم</p><p> </p><p>Fatwa : 607-443/H=06/1442</p><p>&nbsp;بعض جگہ حفاظ و قراء کو جمع کرکے رسمی تقریب دوسرے دن مروج ہے اس میں شرکت کی نیت سے جانا درست نہیں اگر میت کی تجہیز تدفین نماز میں شرکت نہ کی ہو اور ابھی تک تعزیت کا موقعہ نہ ملا ہو پھر کسی وقت تعزیت کی نیت سے چلے جائیں وہاں جاکر اہل میت کی تعزیت کرلیں اور تسلی کے کلمات کہہ دیں تو اس میں کچھ حرج نہیں دعاء تو ہر جگہ سے کرسکتے ہیں اس کے لئے میت کے گھر جانا ہی ضروری نہیں تعزیت کے لئے کوئی جائے اور اتفاقاً وہاں چائے بسکٹپیش کردیا جائے تو کھالینے میں مضائقہ نہیں مروجہ رسم میں شریک نہ ہو۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602791,deoband,عبادات,احکام میت
01-Feb-2021,https://darulifta-deoband.com/home/ur/death-funeral/602713,كیا ہم مرحوم/ مرحومہ كی غلطیاں معاف كرسكتے ہیں؟,"ایک ہفتہ پہلے کم عمر میں میری بیوی کا انتقال ہوگیاہے، ہمارے دو بچے ہیں، جب میری بیوی حیات تھی تو عام لوگوں کی طرح اس کا بھی گھر کے کچھ لوگوں کے ساتھ لڑائی /جھگڑا ہوتا تھا، اور ممکن ہے کہ چغلخوری وغیرہ بھی کی ہو،میں یہ پوچھنا چاہتاہوں کہ کیا زندہ لوگ (جیسے کہ میں اور دوسرے) اس کی خطاؤں /غلطیوں کو معاف کرسکتے ہیں تاکہ قیامت کے دن وہ حقوق العباد سے بچ سکے؟
براہ کرم، جواب دیں۔","<p>بسم الله الرحمن الرحيم</p><p> </p><p>Fatwa:470-347/N=6/1442</p><p>&nbsp;جی ہاں! آپ لوگوں میں سے جس کسی کو مرحومہ سے کوئی تکلیف پہنچی ہو یا مرحومہ نے کسی کی کوئی مالی یا غیر مالی حق تلفی کی ہو تو وہ معاف کرسکتا ہے؛ بلکہ معاف کردینا چاہیے؛ تاکہ آپ لوگوں کے حقوق میں مرحومہ کی گرفت نہ ہو؛ بلکہ آپ حضرات مرحومہ کے لے دعائے مغفرت کریں اور ایصال ثواب کریں تو یہ مرحومہ کے ساتھ احسان ہوگا اور مرحومہ کو اس کا فائدہ پہنچے گا، اللہ تعالی مرحومہ کی مغفرت فرمائیں اور درجات بلند فرمائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602713,deoband,عبادات,احکام میت
27-Feb-2021,https://darulifta-deoband.com/home/ur/death-funeral/602528,كیا نماز جنازہ دو مرتبہ پڑھی جاسكتی ہے؟,کیا احناف کے نزدیک دو جنازے جائز ہیں ؟ کیا غائبانہ جنازہ بھی جائز ہے ؟ یعنی میت موجود نہ ہو ، بس میت کا تصور کر کے جنازہ پڑھنا۔ اگر جائز ہے تو اسکا تفصیلا طریقہ بھی بتادیں۔,"<p>بسم الله الرحمن الرحيم</p><p> </p><p>Fatwa : 436-444/M=07/1442</p><p>&nbsp;(۱) دو جنازے سے مراد اگر ایک ہی میت کی دو مرتبہ نماز جنازہ پڑھنے کا حکم معلوم کرنا ہے تو جواب یہ ہے کہ یہ احناف کے نزدیک مکروہ ہے، اس میں تکرار مشروع نہیں؛ البتہ اگر ولی (جس کو حق تقدم حاصل ہے) کی اجازت کے بغیر نماز جنازہ پڑھ لی گئی اور اس میں ولی شریک نہیں ہوا تو ولی اعادہ کرسکتا ہے اور اس کے ساتھ وہ لوگ بھی شامل ہوسکتے ہیں جو پہلی نماز میں شریک نہیں تھے۔</p><p>(۲) غائبانہ نماز جنازہ بھی احناف کے نزدیک مشروع نہیں۔ ہکذا فی کتب الفتاوی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602528,deoband,عبادات,احکام میت
05-Feb-2021,https://darulifta-deoband.com/home/ur/death-funeral/602265,تدفین كے بعد قرآن خوانی كا نظم كرنا ؟,اگر گھر میں میت ہو جائے اس کو تدفین کے بعد لوگ مسجد میں اور گھر میں قرآن خوانی کا اہتمام کرتے ہیں کیا یہ جائز ہیں اور اس کا کیا طریقہ ہے ؟ برائے مہربانی تشفی بخش جواب دیں۔,"<p>بسم الله الرحمن الرحيم</p><p> </p><p>Fatwa:431-316/sn=6/1442</p><p>&nbsp;تدفین کے بعد گھروں میں یا مسجد میں مروجہ قرآن خوانی جس میں بہت سے امور اور منکرات کا التزام کیا جاتا ہے؛ ناجائز ہے اور اگر قرآن پڑھنے والوں کو معاوضہ دیا جائے تو پڑھنے والوں کو ثواب نہیں ملتا، جس کی وجہ سے مرحومین کو بھی ثواب نہیں پہنچے گا، ایصال ثواب کا بہتر طریقہ یہ ہے کہ انفرادی طور پر حسب موقع تلاوت کرکے میت کو ثواب پہنچادیا جائے یا صدقہ وخیرات کرکے یا دیگر کار خیر کے ذریعہ ثواب پہنچادیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602265,deoband,عبادات,احکام میت
07-Jan-2021,https://darulifta-deoband.com/home/ur/death-funeral/601883,کافر کے جنازے کو مٹی دینا,گاؤں دیہات میں دیکھا گیا ہے کہ کافروں کے جنازوں کو بھی مٹی دی جاتی ہے کچھ رسم و رواج کے بعد تو کیا مسلمانوں کا ان کے جنازے میں شرکت کرنا صحیح ہے ؟ اگر وہ کچھ رسم و رواج نہ کرے اور سیدھے ہی دفنا دے تو اس کا شریعت میں کیا مسئلہ ہے یہ بھی بتا دیں۔نیز کیا تعلق کو قائم رکھنے کے لئے شرکت کی جا سکتی ہے ؟ جواب دے کر شکریہ کا موقع دیں۔ اللہ آپ حضرات کا سایہ ہم پرتا دیر قائم و دائم رکھے ۔ آمین,"<p>بسم الله الرحمن الرحيم</p><p> </p><p>Fatwa : 449-325/H=05/1442</p><p>&nbsp;پسماندگان کو تسلی دیدیں وہ غریب ہوں تو ان کی مالی مدد کردیں لیکن ان کی تدفین تو ان کا مذہبی عمل ہے اس میں شرکت نہ کریں تعلق قائم رکھنے کے لئے وقتا فوفتا ان کے ساتھ حسن اخلاق سے پیش آتے رہیں ان کی ضروریات حسب موقعہ پوری کردیا کریں ان کا مالی تعاون کرتے رہیں محاسن اسلام کی موٹی موٹی عمدہ باتیں ان کو بتلاکر اپنے آپ سے مانوس کرنے کی کوشش کرتے رہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601883,deoband,عبادات,احکام میت
07-Jan-2021,https://darulifta-deoband.com/home/ur/death-funeral/601852,میت كو تابوت میں دفن كرنا؟,میت کو تابوت میں دفن کرنا شرع کیسا ہے بعض لوگ اس کو ناجائز سمجھتے ہیں؟,"<p>بسم الله الرحمن الرحيم</p><p> </p><p>Fatwa : 365-260/SN=05/1442</p><p>&nbsp;بلا ضرورت تابوت میں دفن کرنا شرعاً مکروہ ہے۔ ولا بأس باتخاذ تابوت ولو من حجر أو حدید لہ عند الحاجة کرخاوة الأرض ․․․․ وإلاّ کرہ الخ (درمختار مع الشامی: 3/140، کتاب الصلاة ، باب صلاة الجنازة ، مطبوعہ: مکتبہ زکریا دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601852,deoband,عبادات,احکام میت
14-Jan-2021,https://darulifta-deoband.com/home/ur/death-funeral/601404,نماز جنازہ کے فوراً بعد عذر وتختہ کے نام پر فی كس سوروپیہ كے حساب سے چندہ كركے میت كے اہل خانہ كی امداد؟,"مفتیان کرام کیا فرماتے ہیں؟ السلام علیکم صوبہ خیبر پختونخواہ کے ضلع ایبٹ آباد کی ایک تحصیل لورہ جس کی آبادی تقریباایک لاکھ بیس ہزار کے قریب ہے۔ اس پوری تحصیل میں 1930ء سے ایک رواج چلا آرہا ہے کہ جب بھی اس علاقہ میں قطع نظر امیر غریب کے جب بھی کوئی شخص فوت ہوتا ہے تو نماز جنازہ کے فور اً بعد عذر (جو مرددیتے ہیں)اور تختہ (جوعورتیں دیتی ہیں) کے نام سے دور حاضر میں اوسطاً 100 روپے فی کس دیتا ہے جو باقاعدہ کاپی پر تحریر کیاجاتا ہے اور دینے والے کی نیت صرف اور صرف امداد ہوتی ہے نہ کہ قرض۔ اس کی وجہ یہ ہے کہ جب یہ رواج شروع ہوا تو اُس وقت غربت تھی اور زیادہ تر مسلمانوں کے پاس میت کی تجہیزو تکفین ،کفن اور ماتم کے اخراجات نہیں ہوتے تھے تو اُس وقت لوگوں نے ایک یا دو آنے (موجودہ 6 سے 12پیسے)سے یہ امداد شروع کی جو روپے کی وقعت یا ویلو کم ہونے کی وجہ سے آج تقریباً 100 روپے تک پہنچ گئی ہے۔ جہاں تک دور حاضر میں غربت کی بات ہے تو آج غربت اُ س زمانے کے مقابلے میں زیادہ ہے آج امیر ، امیر تر ہوتا جارہا ہے اور غریب دن بدن غریب تر ہورہا ہے۔ دوسر اآج تجہیزوتکفین سے لے کر ماتم کے اخراجات بہت زیادہ ہوگئے ہیں اور تیسرا اُ س زمانے کے مقابلے میں آج پیار ومحبت اور ہمدردی نہ ہونے کے برابر ہے۔ عذر وتختہ کی مد سے آنے والی رقم سے تجہیزوتکفین اور ماتم کے اخراجات باآسانی پورے ہوجاتے ہیں اور کسی بھی شخص کو قرض لینے کی ضرورت نہیں ہوتی اور نہ وہ کوئی مالی بوجھ محسوس کرتا ہے۔ پوچھنا یہ مقصود ہے کہ شرعی لحاظ سے اس کی کیا حیثیت ہے، جبکہ:
1)۔ دینے والایہ رقم صرف اور صرف امداد کی نیت سے دیتا ہے۔ امیر غریب کی کوئی تمیز نہیں ہے۔ امیر کو اس لیے دیا جاتا ہے تاکہ غریب بھی یہ امداد کھلے دل سے قبول کرے اور اُ سکی عزت نفس بھی مجروح نہ ہو۔
2)۔ دینے والاقطعی طورپر قرض کی نیت سے نہیں دیتا ۔ کیونکہ قرض کی وصولی کے لیے واپسی کا مطالبہ کیا جاتا ہے۔جبکہ ہمارے پورے علاقے میں گزشتہ تقریباً ایک صدی سے یہ رواج موجود ہے لیکن آج تک ماتم پر نہ جانے والا اور امداد نہ دینے والے سے واپسی کا مطالبہ کرنے کی کوئی ایک مثال بھی نہیں ہے۔
3)۔ جہاں تک نام اور رقم تحریر کرنے کی بات ہے وہ ایک تو یاداشت کے لیے لکھا جاتا ہے اور دوسرا لکھنے اور وصول کرنے والے ماتم والے گھر کے لوگ نہیں ہوتے بلکہ محلے اور گاوٴں کے دوسرے لوگ ہوتے ہیں جو رقم اکھٹی کرکے گھروالوں کو دیتے ہیں۔ اس طریقے سے رقم کا ہیر پھیر یا کمی بیشی کا امکان نہیں ہوتا۔
4)۔ بعض لوگ ماتم کی اطلاع ہونے کے بعد اپنی کاپی کو بھی دیکھ لیتے ہیں وہ اسلیے کہ جو آدمی ان کے ہاں آیا ہواُس کو وہ احسان سمجھتے ہوئے اُس کے پاس ہر حال میں جانے کی کوشش کرتے ہیں۔بے شک اُس نے عذر تختہ نہ دیا ہو۔اور جو آدمی ان کے پاس نہ آیاہو وہ وہاں پر بھی جاتے ہیں، لیکن پہاڑی علاقہ یا سفری مشکلات کی وجہ سے وہاں جانا ضروری نہیں سمجھتے اور شاید یہی وجہ ہے کہ پہاڑی علاقہ ہونے کی وجہ سے یہاں بہت بڑے بڑے جنازے ہوتے ہیں۔ حضرات محترم! ان حالات وواقعات کے پیش نظر شریعت کا کیا حکم ہے اور کیا یہ شرعی لحاظ سے جائزہے؟ پر امید ہوں کہ آپ اپنی پہلی فرصت میں جواب سے مطلع فرمائیں گے۔جس کے لیے میں بے حد ممنون ہوں گا۔","<p>بسم الله الرحمن الرحيم</p><p> </p><p>Fatwa:250-65T/N=5/1442</p><p>&nbsp;آپ کے علاقے میں کسی کی وفات پر نماز جنازہ کے فوراً بعد عذر وتختہ کے نام فی کس ۱۰۰/ روپے کے حساب سے میت کے اہل خانہ کی امداد کا جو رواج ہے، وہ مختلف شرعی مفاسد کی بنا پر بلا شبہ امر منکر ہے، ایسے رواج کو ختم کرنا ضروری ہے۔ چند مفاسد حسب ذیل ہیں:</p><p>الف: امداد ضرورت مند کی جاتی ہے اور یہ امداد حسب رسم ورواج امیر وغریب سب کی ہوتی ہے۔</p><p>ب: امداد دینے والا امداد دینے میں با اختیار ہونا چاہیے اور یہاں رسم ورواج کی وجہ سے ہر شخص دینے پر مجبور جیسا ہوتا ہے؛ اسی لیے نہ دینے کی صورت میں وہ خود عار وشرم محسوس کرتا ہے اور لوگ بھی اُسے اچھی نظروں سے نہیں دیکھتے۔</p><p>ج: ہر شخص کی مالی حیثیت یکساں نہیں ہوتی، بعض لوگوں کے لیے ۱۰۰/ روپے دینا بھی بھاری ہوتا ہے۔</p><p>د: 100، 100 روپے جمع ہوکر ہزاروں روپے ہوجاتے ہیں، جس کی وجہ سے میت کے اہل خانہ مختلف رسومات وخرافات کا ارتکاب کرتے ہیں، پس یہ امداد رسومات وخرافات کو مضبوط کرنے کا ذریعہ بھی ہے۔</p><p>عن أبي حُرة الرقاشي عن عمہ قال:قال رسول اللّٰہ صلی اللّٰہ علیہ وسلم : ”ألا لاتظلموا، ألا لا یحل مال امریٴ إلا بطیب نفس منہ“، رواہ البیھقي في شعب الإیمان والدارقطني فی المجتبی (مشکاة المصابیح، کتاب البیوع، باب الغصب والعاریة، الفصل الثاني، ص: ۲۵۵، ط: المکتبة الأشرفیة دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601404,deoband,عبادات,احکام میت
16-Dec-2020,https://darulifta-deoband.com/home/ur/death-funeral/601398,بلا کسی عذر کے مسجد میں جنازہ کی نماز ادا کرنا شرعا درست ہے یا نہیں؟,بلا کسی عذر کے مسجد میں جنازہ کی نماز ادا کرنا شرعا درست ہے یا نہیں؟ اس کی کیفیت یہ پے کہ میت اور امام مسجد کے باہر رہتے ہیں اور مصلی مسجد میں رہتے ہیں ؛ اگر درست نہیں ہو تو حرامین شریفین میں مسجد کی اندر جنازہ کی نماز کیئوں پڑھ سکتا ہے؟ اور یہ حدیٹ کا مطلب کیا ہے؟ عن أبی سلمة بن عبد الرحمن ان عائشة رضی اللہ تعالی عنہا لما توفی سعد بن أبی وقاص رضی اللہ تعالی عنہ قالت ادخلوا بہ المسجد صلی علیہ فأنکر ذلک علیہا فقالت واللہ لقد صلی رسول اللہ صلی اللہ علیہ وسلم علی ابنی بیضاء فی المسجد سہیل وأخیہ (مسلم) قرآن اور سنہ کے روشنی میں مدللا جواب فرمائیں۔,"<p>بسم الله الرحمن الرحيم</p><p> </p><p>Fatwa : 254-186/D=04/1442</p><p>&nbsp;احناف کے نزدیک بغیر عذر کے مسجد میں نماز جنازہ پڑھنا مکروہ ہے، حضرت عائشہ رضی اللہ عنہا کی حدیث کا جواب یہ ہے کہ خود حدیث میں صحابہ کرام کا اس فعل پر انکار کرنا مذکور ہے، اگر یہ فعل سنت کے موافق ہوتا تو صحابہ کرام نکیر نہ کرتے۔ اس مسئلے کی مزید تفصیل کے لیے فتاوی محمودیہ (۸/۶۷۵تا ۶۹۰) کو ملاحظہ فرمائیں۔</p><p>في إعلاء السنن: ولو کان جائزاً عندہم مطلقاً لما عابوا علی عائشة رضي اللہ عنہا (۸/۲۷۷) فتاوی محمودیہ: ۸/۶۸۲-۶۸۳، جدید)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601398,deoband,عبادات,احکام میت
28-Dec-2020,https://darulifta-deoband.com/home/ur/death-funeral/601353,نماز جنازہ پڑھنے کا مکمل طریقہ کیا ہے؟,نماز جنازہ پڑھنے کا مکمل طریقہ کیا ہے؟ کیا چوتھی تکبیر کہنے کے بعد دونوں ہاتھوں کو چھوڑ کر سلام پھیرنا ہے اور اگر ہاتھ چھوڑ کر سلام پھیرنا ہے تو کس امام کے نزدیک؟ جواب عنایت فرمائیں۔ جزاکم اللہ خیرا,"<p>بسم الله الرحمن الرحيم</p><p> </p><p>Fatwa : 277-220/SN=05/1442</p><p>&nbsp;(۱) نمازِ جنازہ کا مکمل طریقہ تعلیم الاسلام (مولفہ حضرت مولانا مفتی کفایت اللہ صاحب رحمہ اللہ) سے ارسال ہے، اسے ملاحظہ فرمالیں۔</p><p>(۲) راجح یہ ہے کہ ہاتھ باندھ کر سلام پھیرے۔ تفصیل کے لئے دیکھیں: فتاوی دارالعلوم دیوبند: 5/218، سوال: 2873، کراچی)</p><p>&nbsp;</p><p>سوال: نمازِ جنازہ کی پوری ترکیب کیا ہے ؟</p><p>جواب: نماز کے لئے صف باندھ کر کھڑے ہو، اگر آدمی زیادہ ہوں تو تین یا پانچ یا سات صفیں بنانا بہتر ہے ۔ جب صفیں درست ہوجائیں تو نماز ِ جنازہ کی نیت اس طرح کرو کہ میں خدا کے لئے اس جنازے کی نماز اس میت کی دعائے مغفرت کیلئے اس امام کے پیچھے پڑھتا ہوں ، پھر امام زور سے اور مقتدی آہستہ سے تکبیر کہیں اور دونوں ہاتھ کانوں تک اٹھا کر ناف کے نیچے باندھ لیں اور امام اور مقتدی سب آہستہ آہستہ پڑھیں، تَعَالٰی جَدُّکَ کے بعد وَجَلَّ ثَنَاءُ کَ بھی پڑھ لیں تو بہتر ہے ۔پھر امام زور سے اور مقتدی آہستہ سے بغیر ہاتھ اٹھائے دوسری تکبیر کہیں اور دونوں درود جو نماز کے قعدہٴ اخیرہ میں پڑھے جاتے ہیں امام اور مقتدی سب آہستہ آہستہ پڑھیں، پھر دوسری تکبیرکی طرح تیسری تکبیر کہیں اور اگر جنازہ بالغ مرد یا عورت کا ہو تو امام اور مقتدی آہستہ آہستہ یہ دعا پڑھیں :</p><p>اَللّٰہُمَّ اغْفِرْ لِحَیِّنَا وَمَیِّتِنَا وَشَاہِدِنَا وَغَآئِبِنَا وَصَغِیْرِنَا وَکَبِیْرِنَا وَذَکَرِنَا وَأُنْثَانَا ۔ اَللّٰہُمَّ مَنْ أَحْیَیْتَہ مِنَّا فَأَحْیِہ عَلَی الإسْلاَمِ وَمَنْ تَوَفَّیْتَہ مِنَّا فَتَوَفَّہ عَلَی الإیْمَانِ ۔</p><p>ترجمہ: اے اللہ! ہمارے زندوں اور مُردوں اور حاضروں اور غائبوں اور چھوٹوں اور بڑوں اور مَردوں اور عورتوں کو بخش دے ۔ اے اللہ !ہم میں سے جسے تو زندہ رکھے اسلام پر زندہ رکھ اور جسے وفات دے اُسے ایمان پر وفات دے ۔</p><p>اگر جنازہ نابالغ لڑکے کا ہو تو یہ دعا پڑھیں:</p><p>اللَّہُمَّ اجْعَلْہُ لَنَا فَرَطًا وَّاجْعَلْہُ لَنَا أَجْرًا وَّذُخْرًا وَاجْعَلْہُ لَنَا شَافِعًا وَمُشَفَّعًا ۔</p><p>ترجمہ: اے اللہ! اس بچہ کو ہماری نجات کے لئے آگے جانے والا بنا اور اس کی جدائی کی مصیبت کو ہمارے لئے اجر اور ذخیرہ بنا اور اس کو ہماری شفاعت کرنے والا اور شفاعت کیا گیا بنا ۔</p><p>اور اگر جنازہ نابالغہ لڑکی کا ہو تواس پر بھی یہی دعا پڑھیں۔ لیکن اتنا فرق کرلیں کہ تینوں جگہ بجائے اجْعَلْہُ کے اجْعَلْہَا اور بجائے شَافِعًا وَّ مُشَفَّعًا کے شَافِعَةً وَّمُشَفَّعَةً پڑھیں۔ یہ صرف لفظوں کا فرق ہے معنی وہی رہیں گے۔</p><p>اس کے بعد امام زور سے اور مقتدی آہستہ سے چوتھی تکبیر کہیں اور پھر امام زور سے اور مقتدی آہستہ سے پہلے داہنی طرف پھر بائیں طرف سلام پھیریں ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601353,deoband,عبادات,احکام میت
08-Dec-2020,https://darulifta-deoband.com/home/ur/death-funeral/601163,عورت کو کفن پہنانے کا طریقہ كیا ہے ؟,"سینہ بند قمیض کے اوپر آتا ہے یا اِزار کے یا قمیض کے نیچے عورت کے جنازے کے کپڑوں کی صحی ترتیب کیا ہے ۲. جب کہا جاتا کہ میت کو نیچے رکھنے سے پہلے قبرستان میں نہیں بیٹھنا چاہئے تو اس نیچے رکھنے سے مراد جنازے کی چارپائی کو کاندھوں پر سے زمین پر نیچے رکھنا مُراد ہے یا میت کو قبر میں رکھنا۔
۳۔.جو منہ دھنک کر نماز پڑھنے کی مکروہات ہے اُسّے کیا مُراد ہے اور کیا ایسے نماز پڑھنا مکروہ ہے کیونکہ اکثر سردی میں جب چادر یا مفلر پہنتے ہیں تو اُسّے ناک کا نیچے کا حصہ اور نیچے کا منہ ڈھکا ہوتا ہے مہربانی کر کہ تفصیل کے ساتھ جواب دے خاص کر تیسرے سوال کی تفصیل سے وضاحت کریں۔","<p>بسم الله الرحمن الرحيم</p><p> </p><p>Fatwa : 210-47T/D=04/1442</p><p>&nbsp;عورت کو کفن پہنانے کا طریقہ یہ ہے کہ سوکھی جگہ پر اس ترتیب سے کفن کے کپڑے بچھا لیے جائیں۔ لفافہ بچھا کر اس پر سینہ بند اور اس پر ازار بچھاوٴ پھر قمیص کا نچلا حصہ بچھاوٴ اور اوپر کا باقی حصہ سمیٹ کر سرہانے کی طرف رکھ دو۔</p><p>پھر میت کو اٹھا کر اس بچھے ہوئے کفن پر لٹا دو اور قمیص کا جو نصف حصہ سرہانے کی طرف تھا اسے سر کی طرف اُلٹ دو کہ قمیص کا سوراخ (گریبان) گلے میں آجائے اور نیچے کی طرف کھینچ دو پھر سر بند یعنی اوڑھنی سر پر اور بالوں پر ڈال دو اس کے بعد میت کے اوپر ازار اس طرح لپیٹو کہ بایاں پلّہ (کنارہ) نیچے اور دایاں اوپر رہے سربند اس کے اندر آجائے گا اس کے بعد سینہ بند سینہ کے اوپر بغلوں سے نکال کر گھٹنوں تک دائیں بائیں سے باندھو پھر لفافہ اس طرح لپیٹو کہ بایاں پلّہ نیچے اور دایاں پلّہ اوپر رہے۔</p><p>اس تفصیل سے معلوم ہوا کہ ”سینہ بند“ ازار کے اوپر اور لفافہ کے نیچے آئے گا۔</p><p>(۲) جنازہ کو کندھے سے زمین پر رکھنا مراد ہے یعنی جب جنازہ زمین پر رکھ دیا جائے تب لوگوں کو بیٹھنا چاہئے اس سے پہلے بیٹھنا مکروہ ہے، قبر میں رکھنا مراد نہیں ہے۔</p><p>قال فی المراقی: ویکرہ الجلوس قبل وضعہا۔ لقولہ علیہ السلام: من تبع الجنازة فلا یجلس حتی توضع ۔</p><p>قال الطحطاوی: قبل وضعہا ای عن اعناق الرجال ۔ حاشیة طحطاوی علی المراقی، ص: ۶۰۷ ۔</p><p>(۳) ناک اور منہ ڈھاک کر نماز پڑھنا مکروہ ہے لہٰذا مفلر یا رومال اس طرح نہ باندھا جائے ۔</p><p>قال فی المراقی: ان رسول اللہ صلی اللہ علیہ وسلم نہی عن السدل ، وأن یغطي الرجل فاہ فیکرہ التلثم وتغطیة الأنف، والفم في الصلاة لأنہ یشبہ فعل المجوس حال عبادتہم النیران ۔</p><p>قال الطحطاوی: اللثام ما کان علی الفم من النقاب، واللقام ما کان علی أرنبة الأنف الخ (حاشیة الطحطاوی علی المراقی، ص: ۳۵۰)</p><p>کرونا کے خطرات کے پیش نظر ماسک پہننے کی گنجائش بربنائے حفظان صحت ہے۔ ورنہ اس کا حکم بھی کراہت کا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601163,deoband,عبادات,احکام میت
25-Nov-2020,https://darulifta-deoband.com/home/ur/death-funeral/601088,ڈھہ جانے کے اندیشے سے قبر کو پختہ کرنا,حضرت اگر والدین یا کسی رشتہ دار کی قبر کے ڈھل جانے یا بارش وغیرہ میں بیٹھ جانے یا گر جانے کا اندیشہ لاحق ہو تو کیا قبر کو پختہ کروانا جائز ہے اور کس حد تک پختہ کروائی جاسکتی ہے ؟,"<p>بسم الله الرحمن الرحيم</p><p> </p><p>Fatwa:217-155/SN=4/1442</p><p>&nbsp;صورت مسئولہ میں قبرکو پختہ کرنا شرعا جائز نہیں ہے ، قبر وں کو پختہ کرنے سے ہمارے نبی محمد ﷺ نے منع فرمایا ہے ؛ ہاں بارش وغیرہ کی بنا پر دب جانے کی صورت میں اس پر مٹی ڈالتے رہنے میں کوئی حرج نہیں ہے ۔</p><p>عن جابر قال:نہی النبی صلی اللہ علیہ وسلم أن تجصص القبور، وأن یکتب علیہا، وأن یبنی علیہا، وأن توطأ ، ہذا حدیث حسن صحیح․ (سنن الترمذی، رقم:1052) وإذا خربت القبور فلا بأس بتطیینہا لما روی أن النبی صلی اللہ علیہ وسلم مر بقبر ابنہ إبراہیم فرأی حجرا سقط منہ فسدّہ وأصلحہ، وقال:من عمل عملا فلیتقنہ إلخ (الفتاوی التانار خانیة 3/72، المسألة:3737)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601088,deoband,عبادات,احکام میت
03-Nov-2020,https://darulifta-deoband.com/home/ur/death-funeral/600908,تالاب میں ڈوب کر مرنے والے کے بارے میں غسل کا حکم,اگر کسی شخص کی تالاب میں ڈوب کر موت ہو جائے تو کیا پوسٹ مارٹم(چیر پھاڑ) کے بعد میت کو غسل دیا جائے گا یا نہیں؟ جبکہ بدبو کی وجہ سے میت جھلّی میں پیک ہے ۔,"<p>بسم الله الرحمن الرحيم</p><p> </p><p>Fatwa : 167-136/M=03/1442</p><p>&nbsp;ندی، تالاب وغیرہ میں ڈوب کر مرنے والے کو بھی غسل دیا جائے گا، اگر پانی سے نکالتے وقت میت کو غسل کی نیت سے تین مرتبہ پانی میں غوطہ دیدیا جائے تو یہ بھی کافی ہے اس سے غسل ادا ہو جائے گا ورنہ نکالنے کے بعد الگ سے غسل دینا واجب ہے۔ پوسٹ مارٹم سے پہلے اگر میت کو غسل دیدیا گیا تھا تو اس کے بعد دوبارہ غسل دینا لازم نہیں اگر خون وغیرہ نکلے تو اسے کسی کپڑے وغیرہ سے صاف کردیا جائے اور اگر پہلے سے غسل نہیں دیا گیا تھا تو پوسٹ مارٹم کے بعد پیک کرنے سے پہلے غسل دیدیا جائے اگر طبی اعتبار سے ہاتھ لگانا ممنوع ہو تو اوپر سے پانی بہا دینا کافی ہے اور پانی بہانا متعذر ہو تو مٹی سے تیمم کرادیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600908,deoband,عبادات,احکام میت
08-Dec-2020,https://darulifta-deoband.com/home/ur/death-funeral/600857,جنازے کی نماز میں دونوں ہاتھ کب چھوڑنا چاہیے؟,"(۱) میرا سوال یہ ہے کہ جنازے کی نماز میں دونوں ہاتھ کب چھوڑنا ہے؟
(۲) جنازے کی نماز میں جو ثنا پڑھتے ہیں اس میں وجل ثناؤک پڑھتے ہیں وہ حدیث سے یا سنت سے ثابت ہے؟ پڑھنا چاہئے یا نہیں؟
(۳) جنازے کی نماز میں جو دعا پڑھی جاتی ہے عام طورپر ، اس کے علاوہ کوئی اور دعا ہے تو بتادیجئے، اگر وہ دعا کسی کو یاد نہیں ہے تو وہ کونسی دعاپڑھے؟
(۴) جنازے کی نمازمیں امام چاروں تکبیروں میں اگر ہاتھ اٹھائے تو کیا نماز صحیح ہوئی یا نہیں؟ یا دوبارہ پڑھی جائے گی؟","<p>بسم الله الرحمن الرحيم</p><p> </p><p>Fatwa : 145-131/D=04/1442</p><p>&nbsp;(۱) نماز جنازہ میں چوتھی تکبیر کے بعد سلام پھیرنے سے پہلے بھی ہاتھ چھوڑنا درست ہے، اور مع السلام بھی اور بعد السلام بھی، اس میں جو اختلاف ہے وہ صرف اولویت کا ہے۔ (امداد الفتاوی: ۳/۳۸۱جدید، فتاوی محمودیہ: ۸/۵۵۶)۔</p><p>(۲) حدیث میں یہ لفظ تلاش کرنے سے نہیں مل سکا، لیکن پہلی تکبیر کے بعد سنت اللہ کی حمد بیان کرنا ہے، اور اس کے لئے کوئی خاص صیغہ متعین نہیں ہے، بلکہ جس صیغے سے بھی حمد کی جائے سنت حاصل ہو جائے گی۔ لہٰذا ”وجل ثناوٴک“ کے اضافے میں بھی کوئی حرج نہیں ہے۔</p><p>في رد المحتار: مقتضی ظاہر الروایة حصول السنة بأي صیغة من صیغ الحمد، فیشمل الثناء المذکور لاشتمالہ علی الحمد ۔ (۳/۱۱۰، ط: زکریا)</p><p>(۳) دعاء یاد نہ ہو تو دعاء یاد کرنی چاہئے۔ جب تک یاد نہ ہو تو خاموش رہے یا : اَللّٰہُمَّ اغْفِرْ لِلْمُوٴمِنِیْنَ وَالْمُوٴمِنَاتِ پڑھتا رہے۔</p><p>(في رد المحتار: من لم یحسن الدعاء بالمأثور، یقول: اللہم اغفر لنا ولوالدینا ولہ للموٴمنین والموٴمنات (۳/۱۱۰) نیز آپ کے مسائل: ۴/۳۸۸جدید)۔</p><p>(۴) نماز تو ہوگئی؛ البتہ ایسا نہیں کرنا چاہئے، کیوں کہ معتمد و مختار قول یہ ہے کہ ہاتھ صرف پہلی تکبیر میں اٹھانے چاہییں۔</p><p>في الدر: ویرفع یدیہ فی الأولی فقط، وقال أئمة بلخ: في کلہا، وفي الرد: والأول ظاہر الروایة کما في البحر ۔ (الدر مع الرد: ۳/۱۰۹)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600857,deoband,عبادات,احکام میت
20-Oct-2020,https://darulifta-deoband.com/home/ur/death-funeral/600670,کیاغیرمسلم شخص مسلمان کی قبر پر مٹی ڈال سکتاہے,کیاغیرمسلم مسلمان میت کومٹی دے سکتا ہے ؟ بعض لوگ کہتے ہیں غیر مسلم اگر مٹی دیتاہے تو وہ میت کے لئے وبال بن جاتی ہے ؟ مدلل جواب عنایت فرمائیں مہربانی ہوگی۔,"<p>بسم الله الرحمن الرحيم</p><p> </p><p>Fatwa : 201-154/H=02/1442</p><p>&nbsp;(۱) ان کو ترغیب نہ دیں از خود وہ آکر مٹی دال دیں تو منع کرنے کی ضرورت نہیں۔</p><p>(۲) بعض لوگوں کا مذکورہ فی السوال قول غلط ہے ایسا کوئی مضمون قرآنِ کریم حدیث شریف میں نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600670,deoband,عبادات,احکام میت
29-Oct-2020,https://darulifta-deoband.com/home/ur/death-funeral/600625,نماز جنازہ کے بعد کے معاملات میں سنت كیا ہے؟,ہمارے ہاں اکثر بریلوی حضرات سے سننے کو ملا ہے کہ نماز جنازہ کے فوراً بعد دعا کرو اور پھر تدفین کے بعدکرو اور پھر قبر سے 40 قدم کے فاصلے سے دعا کرو۔گزارش ہے کہ اس کے براے میں اہل سنت والجماعت کا کیا مؤقف ہے اور فقہ حنفی میں کیا اسکی کوء مثال صحابہ کرام اور تابعین سے ملتی ہے ؟ نیز نماز جنازہ سے لیکر تدفین کے بعد تک کے معاملات جو سنت سے ثابت ہیں بیان فرمادیں۔,"<p>بسم الله الرحمن الرحيم</p><p> </p><p>Fatwa : 72-70/D=03/1442</p><p>&nbsp;نماز جنازہ خود دعا ہے۔ نماز جنازہ کے بعد تدفین سے پہلے مزید کوئی دعا ثابت نہیں؛ البتہ تدفین کے بعد انفرادی طور پر دعا کرنا ثابت ہے۔ عالمگیری میں ہے: ویستحب اذا دفن المیت ان یجلسوا ساعةً عند القبر بعد الفراغ بقدر ما ینحر جزور ویقسم لحمہا ۔ یتلون القرآن ویدعون للمیت کذا فی الجوہرة (عالمگیری: ۱/۲۲۷، اتحاد دیوبند) ۔</p><p>اسی طرح دفن کے بعد قبر کے سرہانے سورہ بقرہ کی ابتدائی آیات ”مفلحون“ تک اور پائنتی کی طرف سورہ بقرہ کی آخری آیات ”آمن الرسول“ سے ختم سورہ تک پڑھنا مستحب ہے۔</p><p>میت کے دفن سے فارغ ہونے کے بعد آنحضرت صلی اللہ علیہ وسلم اور آپ کے صحابہ اس قبر کے پاس کھڑے ہوکر میت کے لئے منکر نکیر کے جواب میں ثابت قدم رہنے کی دعا خود بھی فرماتے اور دوسروں کو بھی تلقین فرماتے کہ اپنے بھائی کے لئے ثابت قدم رہنے کی دعا کرو۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600625,deoband,عبادات,احکام میت
22-Oct-2020,https://darulifta-deoband.com/home/ur/death-funeral/600623,کیا مردہ کو استنجاء کراتے وقت مٹی کو تر (گیلا) كرنے كی ضرورت ہے ؟,"کیا مردہ کو استنجاء کراتے وقت مٹی کو تر (گیلا) کرنا ضروری ہے
کیا مردہ کو استنجاء کراتے وقت مٹی کو تر (گیلا) کرنا ضروری ہے بعض لوگ اس بات کی تصدیق کرتے ہیں مگر ایسا کرنے سے لگی ہوء نجاست پھیلنے کا اندیشہ ہوتا ہے آپ سے درخواست ہے کہ صحیح طریقہ بیان کردیں؟","<p>بسم الله الرحمن الرحيم</p><p> </p><p>Fatwa : 71-53/D=03/1442</p><p>مٹی کے ڈھیلے کو تَر کرنے کی ضرورت نہیں ہے بلکہ جس طرح زندہ آدمی خشک ڈھیلے سے نجاست صاف کرتا ہے اسی طرح مردہ کو ڈھیلے سے استنجاء کرایا جائے گا پھر پانی سے اس جگہ کو دھو دیا جائے گا۔ غسل دینے والا یہ کام کرتے وقت اپنے ہاتھ میں دستانہ پہن لے گا کیونکہ بغیر دستانہ کے شرمگاہ پر ہاتھ لگانا جائز نہیں۔</p><p>ویستر عورتہ ثم جرد ثیابہ ․․․․․․ وتغسل عورتہ بخرقة ملفوفة تحت الساتر ․․․․․ تحرزاً عن مسہا لانہ حرام کالنظر (حاشیة الطحطاوی علی المراقی، ص: ۵۶۷)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600623,deoband,عبادات,احکام میت
03-Nov-2020,https://darulifta-deoband.com/home/ur/death-funeral/600510,ایكسیڈنٹ میں گردن كٹ جائے تو نماز جنازہ كے بارے میں كیا حكم ہے؟,محمد شاکر ریڑھی تاجپورہ سہارنپور ،حضرت ،میرا سوال ہے کہ اگر کسی آدمی کی ایکسیڈنٹ کے اندر گردن کٹ جائے تو اس کی نماز جنازہ ہوگی یا نہیں ہوگی ؟جواب کا منتظر رہوں گا ۔,"<p>بسم الله الرحمن الرحيم</p><p> </p><p>Fatwa : 137-134/SN=03/1442</p><p>&nbsp;جی اس پر بھی نماز جنازہ پڑھی جائے گی، فقہاء نے لکھا ہے کہ اگر میت کا اکثر بدن موجود ہے خواہ سر ہو یا نہ ہو، اس پرباقاعدہ کفن وغیرہ کے ساتھ نماز جنازہ پڑھنا فرض ہے۔ (دیکھیں: احکام میت، ص: ۱۱۲، کراچی)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600510,deoband,عبادات,احکام میت
14-Oct-2020,https://darulifta-deoband.com/home/ur/death-funeral/600421,شیعہ کی نماز جناز ہ میں شامل ہونا,کیا ہم فقی جعفریہ کا کوئی مرد یا عورت مر جا ئے تو نماز جنازہ پڑھ سکتے ہیں یا نہیں؟,"<p>بسم الله الرحمن الرحيم</p><p> </p><p>Fatwa : 42-37/D=02/1442</p><p>&nbsp;جو شیعہ کفریہ عقائد رکھتا ہو (مثلاً تحریف قرآن، حضرات ابوبکر و عمر رضی اللہ عنہما پر لعنت یا حضرت عائشہ رضی اللہ عنہا کے بارے میں تہمت کا عقیدہ وغیرہ) تو اس کی نماز جنازہ میں شرکت جائز نہیں۔</p><p>في ردالمحتار: ․․․․․․ لأنہا (الصلاة علی الکافر) غیر مشروعة، لقولہ تعالی: ولا تصل علی أحد منہم مات أبداً (التوبة: ۸۴) الدر مع الرد: ۳/۹۴، کتاب الجنائز، ط: زکریا؟؟؟ ۳/۱۰۳ ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600421,deoband,عبادات,احکام میت
