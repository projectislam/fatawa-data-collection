issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/talaq-divorce/43062,طلاق رجعی دینے کے بعد مکمل تین حیض بیوی کے گذرگئے تو بیوی بائنہ ہوگئی,ایک شخص نے اپنی بیوی کو 8/6\2011 کو ایک طلاق رجعی دی اور پھر اس نے 19/8/2011 کو دوسری طلاق رجعی تحریر کرکے بھیجوا دی ، اس دوران اس کے تین حیض بھی گذر گیا، پھر سا ت ماہ کے بعد اس نے دو گواہوں کی موجودگی میں تیسری طلاق پہ دستخظ کیا جن میں سے ایک گواہ میں ہوں، اب وہ شخص اس خاتون سے تجدید نکاح کرنا چاہتا ہے۔ مہربانی کرکے رہنمائی فرمائیں کہ کیا تجدید نکاح ہوسکتاہے؟کیا تین طلاق واقع ہوچکی ہیں یا نہیں؟,"<p>بسم الله الرحمن الرحيم</p><p> فتوی: 141-121/B=2/1434

اگر پہلی طلاق رجعی دینے کے بعد مکمل تین حیض بیوی کے گذرگئے تو بیوی بائنہ ہوگئی، دوسری طلاق رجعی واقع نہ ہوئی۔ پھر سات ماہ کے بعد تیسری طلاق دی تو دوسری اور تیسری طلاق لغو ہوئی، صرف ایک طلاق واقع ہوئی۔ مکمل تین حیض آنے کے بعد وہ بائنہ ہوگئی۔ اگر دونوں آپس میں نکاح کرنے پر راضی ہوں تو جدید نکاح نئے مہر کے ساتھ کرکے دونوں ازدواجی زندگی گذارسکتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",43062,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/43047,طلاق رجعی,مذہب اسلام نے مرد کو یہ سہولت دی ہے کہ اگر وہ اپنی بیوی کو طلاق رجعی دے اورپھر اسے افسوس ہو اپنے فیصلہ کے بارے میں تو اسے موقع دیا جاتاہے کہ وہ اپنی بیوی کو تین حیض کے اندر واپس لائے اور تین حیض گذر نے کے بعد وہ اپنی بیوی کو نکاح جدید کرکے واپس لاسکتاہے؟ تو مذہب اسلام ایسی عورت کو کیا سہولت دیتا ہے جس کو اپنے شوہر سے خلع لینے کے بعد افسوس ہو؟کیا اس کو دوسرے مرد سے شادی کئے بغیر دوبارہ اپنے شوہر سے شادی کرنے کا موقع دیتاہے ؟اگر ہاں تو کتنی مدت میں وہ اس سہولت کو استعمال کرسکتی ہے؟,"<p>بسم الله الرحمن الرحيم</p><p> فتوی: 104-104/M=2/1434

اگر شوہر نے بیوی کو طلاق رجعی دی تو چونکہ اس میں نکاح بالکلیہ ختم نہیں ہوتا اس لیے عدت میں رجوع کرنے کی شریعت نے اجازت دی ہے، لیکن اگر شوہر نے طلاق بائن دی یا طلاق رجعی دی اور بغیر رجوع کے عدت گذرگئی تو ایسی صورت میں مرد کے لیے بھی بلاتجدید نکاح کے رجعت کا استحقاق نہیں رہتا۔ اسی طرح اگر عورت کو خلع لینے کے بعد افسوس ہو تو شرعاً اس کو یہ اجازت حاصل ہے کہ اسی مرد سے دوبارہ نکاح کرنا چاہے تو کرسکتی ہے، بشرطیکہ مرد تیار ہو، آپ کو شبہ اس لیے ہوا کہ آپ نے طلاق رجعی اور خلع دونوں کا حکم یکساں سمجھ لیا، حالانکہ ایسا نہیں ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",43047,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/43006,جناب ان الفاظ سے طلاق کا کیا حکم ہے ؟ آیا طلاق ہوئی یا نہیں؟ اور اگر ہوئی تو کتنی؟,"موقع پر شوہر بیوی اور بیٹی موجود تھیشوہر نے بیوی سے لڑائی کے دوران یہ الفاظ کہے ""میری طرف سے تو فارغ ہے جا جس کنجر سے شادی(یا نکاح کہا یاد نہیں )کرنی ہے کر لے۔ اس کے دو یا تین دن بعد بیوی سے کہا کہ ""تو میرے برتن کیوں دھو رہی ہے، میں نے تو تجھے فارغ کر دیا ہے""(یا کہا کہ ""فارغ کر دیا تھا"" ،یاد نہیں لیکن غالب گمان یہ ہے کہ ""میں نے تو تجھے فارغ کر دیا ہے"" کہا تھا)۔ شوہر کا بیان ہے کہ یہ الفاظ طلاق کی نیت سے نہیں کہے تھے اور نہ ہی طلاق دینے کا ارادہ کیا تھا ۔ موقع پر موجود تینوں لوگوں کا بیان ہے کہ اس وقت طلاق کا تذکرہ بھی نہیں ہو رہا تھا.معلوم یہ کرنا ہے کہ طلاق ہوئی یا نہیں؟ اور اگر ہو گئی تو کتنی؟ اگر رجوع کی گنجایش موجود ہے تو اسکا طریقہ بھی بتا دیں۔ جواب سے جتنا جلد ہو سکے مطلع فرما دیں۔","<p>بسم الله الرحمن الرحيم</p><p> فتوی: 94-77/B=2/1434

”تو میری طرف سے فارغ ہے“ یہ الفاظ طلاق کنایہ کے ہیں،اگر طلاق کی نیت سے کہا ہے تو اس سے ایک طلاق بائن واقع ہوگئی۔ آگے کا جملہ اس بات کا قرینہ ہے ”جس کنجر سے شادی کرنی ہے کرلے“ کہ شوہر نے طلاق ہی کی نیت سے پہلا جملہ کہا ہے۔ اس لیے شوہر کا یہ کہنا کہ اس نے طلاق کی نیت سے نہیں کہا تھا معتبر نہ ہوگا۔ برتن دھونے پر اعتراض کرنا یہ دوسرا قرینہ ہے، بہرحال طلاق بائن ایک واقع ہوگئی، اگر شوہر اپنی بیوی کو رکھنا چاہتا ہے تو نئے مہر کے ساتھ جدید نکاح عدت کے اندر یا عدت کے بعد جب چاہے بیوی کی رضامندی اور اجازت کے ساتھ کرسکتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",43006,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42920,تین طلاق دیدی ہے تو تینوں طلاقیں واقع ہوگئیں,(۱) میری بہن اور کزن(رشتہ میں بھائی) کی شادی پانچ ماہ پہلے ہوئی تھی، میرے کزن نے میری بہن کو طلاق دیدی اور یہ الفاظ استعمال کئے : ” میں نے تمہیں طلاق دی، میں نے تمہیں تین طلاق دی“ کیا نکاح ثانی کی گنجائش باقی ہے یا نہیں؟ (۲) کزن نے اس وجہ سے طلاق دی کہ جب میں چودہ /پندرہ سال کاتھا تو اپنی ساس (سگی پھوپھی ) کے پاس لیٹا ہوا تھا اور مجھے شہوت آگئی اور میں فور الگ ہوگیا، کزن نے اپنے طورپر تحقیق کی اور پتا کروایا کہ اس جواز پر ان کا نکاح جائز نہیں اوریہ بات کزن کو پانچ ماہ بعد پتا معلوم ہوئی (وہ عالم کا کورس کررہا ہے اور یہ مسئلہ اسے اب پتاچلا تو اس نے فور اًچھوڑ دیا) کیا اس کا یہ جواز درست ہے؟اور طلاق واجب ہوگئی یااس میں کوئی گنجائش باقی ہے؟براہ کرم، اس پر فتوی دیں۔,"<p>بسم الله الرحمن الرحيم</p><p> فتوی: 59-31/L=2/1434

(۱) جب آ پ کے کزن نے آپ کی بہن کو تین طلاق دیدی ہے تو تینوں طلاقیں واقع ہوگئیں بشرطیکہ زوجین کے درمیان صحبت یا خلوت ہوچکی ہو۔ اور آپ کی بہن اپنے شوہر پر مغلظہ بائنہ ہوکر حرام ہوگئی۔
(۲) حرمت مصاہرت کے ثبوت کے لیے کچہ شرائط ہیں، آپ اپنے کزن سے کہیں وہ خود معاملہ کی پوری تفصیل لکھ کر سوال کرلیں، یا تفصیل بتاکر مقامی علماء سے دریافت کرلیں۔ آپ نے جو سوا للکھا ہے وہ نہایت مبہم اور غیرواضح ہے اس کی روشنی میں جواب نہیں دیا جاسکتا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42920,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42889,بغیر شہوت كے بہو كا چہرہ چھونا,اگر سسر اپنی بہو ک چہرے پہ ہاتھ لگا لے بغیر شہوت کے تو بھی وہ بہو اسکے بیٹے کے لیے حرام ہوجائے گی ، اب نہ سسسر کے لیے حلال رہے گی اور نہ وہ اپنے شوہر کے لیے حلال رہے گی، کیوں کہ چہرہ متلقی شہوت کی جگا ہے، اسکو چھونے کے لیے شہوت کا ہونا ضروری نہیں ہے، اور یہی حکم سینے کا بھی ہے ، براہ کرم قرآن و سنّت کی روشنی میں واضح دلائل کے ساتھ بتائیں کہ یہ بات کس حد تک درست ہے؟ اور سسر کے بہو کے ساتھ محرم ہونے کی حیثیت سے کس طرح کے تعلقات ہو سکتے ہیں؟,"<p>بسم الله الرحمن الرحيم</p><p> فتوی: 575-555/N=5/1434

(۱) آپ نے جو بات نقل کی ہے وہ صحیح نہیں ہے، غلط ہے، صحیح بات یہ ہے کہ اگر سسر بہو کے چہرے پر ہاتھ لگائے اور کہے کہ میں نے شہوت کے بغیر ہاتھ لگایا ہے تو بیٹے کی تصدیق کے ساتھ اس کی بات کا اعتبار کیا جائے گا اور بہو بیٹے پر حرام نہ ہوگی، ہاں البتہ اگر انتشارذکر کی حالت میں بہو کے پاس اٹھ کر جائے اور بہو شہوت کا دعویٰ کرے اور سسر انکار کرے تو چونکہ اس صورت میں سسر کا انکارِ شہوت دلیل شہوت: انتشار ذکر کے خلاف ہے اس لیے اس کے انکار کا اعتبار نہ ہوگا اور بہو بیٹے پر حرام ہوجائے گی بشرطیکہ بیٹے کو بیوی کی صداقت کا غالب گمان ہوجائے کیونکہ شرمگاہ اور پستان کے علاوہ کہیں اور ہاتھ لگانے میں اصل عدم شہوت ہے قال في رد المحتار (کتاب النکاح ۴:۱۱۲ ط: مکتبة زکریا دیبوند): وفي البقالي: إذا أنکر الشہوة في المس یصدق إلا أن یقوم إلیہا منتشرا فیعانقہا لقریة کذبہ أو یأخذ ثدیہا أو یرکب معہا أو یمسہا علی الفرج․․․ اھ وفي الرد: ولم یذکر المس، وقدمنا عن الذخیرة أن الأصل فیہ عدم الشہوة مثل النظر فیصدق إذا أنکر الشہوة إلا أن یقوم إلیہا منتشرا أي: لأن الانتشار دلل الشہوة وکذا إذا کان الشمس علی الفرج کما مر عن الحدادي لأنہ دلیل الشہوة غالبا اھ․ واضح رہے کہ حرمت مصاہرت کا مسئلہ انتہائی نازک ہے اس لیے اگر سسر کے بہو کو چھونے کے متعلق کوئی واقعہ پیش آئے تو علاقہ کے معتبر ومستند مفتیان کرام سے رجوع کرکے صحیح صورت حال ان کے سامنے رکھی جائے اور متعلق افراد کے بیانات بھی، پھر وہ حضرات جو حکم شرعی بتائیں اس کے مطابق عمل کیا جائے۔
(۲) اگر سسر اور بہو دونوں متدین، نیک وصالح اور ایک دوسرے سے مامون ومطمئن ہیں تو سسر بہو کے ساتھ بیٹی جیسا اور بہو سسر کے ساتھ باپ جیسا معاملہ کرے اور بہرصورت دونوں جسمانی خدمت لینے اور کرنے اور بے جا بے تکلفی وغیرہ سے پرہیز کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42889,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42845,نکاح سے پہلے طلاق واقع نہیں ہوتی,میں پاکستان سے دیوبندی حنفی ہوں، میری عمر ۲۹ سال ہے مگر میں زبردست نفسیاتی مرض میں مبتلاہوں ، گذشتہ سال میں طلاق سے متعلق اسلامی فقہ پڑھ رہا تھا ۔ از خود میری منگیتر (صرف منگنی ہوئی ہے)میرے ذہن میں آئی اور شبہ میں پڑگیاکہ میں میری زبان نے منہ کے اندرحرکت کی یا نہیں ، اسی دن سے میں کافی بے چین ہوں۔ میں نے پاکستان کے ایک مشہور مفتی صاحب سے پوچھا تو انہوں نے کہ یہ صرف تمہارا ذہنی وہم ہے۔ براہ کرم، بتائیں کہ کیا نکاح کے بغیر طلاق ہوگئی؟(۲) بڑبڑا نا (آواز کے بغیر)شمار میں ہوگا یا نہیں؟(۳) میں ان منفی خیالات سے کیسے نجات پاسکتاہوں؟ خدا آپ کو جزائے خیردے اور ہمارے مسلکی ویب سائٹ سے خوش رہے ۔ اس سے ہمیں مدد ملی رہی ہے۔,"<p>بسم الله الرحمن الرحيم</p><p> فتوی: 78-50/D=2/1434

نکاح سے پہلے طلاق واقع نہیں ہوتی، ذہن ان باتوں کی طرف سے ہٹالیجیے جب اس طرح ے خیالات آئیں تو لاحول الخ پڑھ کر ذہن دوسری طرف متوجہ کرلیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42845,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42796,طلاق بذریعہ ڈاك,گذارش ہے کہ عبد العلیم خان․․․․․․․․․․نے اپنی بیوی مسمات ․․․․․․․․․․․کو چار گواہوں کی موجودگی میں سورپئے کے غیر سرکاری نوٹ اسٹامپ پر لکھ کر چودہ اکتوبر 2012 کو طلاق دیدی ہے۔اس وقت بیوی مسمات اپنی میکے بھوپال میں تھی اور عبد العلیم نے بذریعہ ڈاک وہ طلاق نامہ ان تک پہنچایا۔ سوال یہ ہے کہ مندرجہ بلاطریقے سے دی گئی طلاق شرعی اعتبارسے ہوگئی یا نہیں؟کیا یہ دونوں اب میاں بیوی کے حقوق کے ساتھ رہ سکتے ہیں یا نہیں؟,"<p>بسم الله الرحمن الرحيم</p><p> </p><p dir=""rtl"">
	فتوی: 4-5/L=1/1434</p><p dir=""rtl"">
	مذکورہ بالا صورت میں عبدالعلیم خان کی بیوی پر طلاق واقع ہوگئی، البتہ کتنی طلاق واقع ہوئی اور وہ دونوں میاں بیوی کے حقوق کے ساتھ رہ سکتے ہیں یا نہیں؟ اسکا جواب اسی وقت ممکن ہے جب کہ طلاق نامہ کو منسلک کرکے سوال کیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42796,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42731,طلاق کی نیت نہیں کی تھی تو اس سے بھی کوئی طلاق آپ بیوی پر واقع نہیں ہوئی,میں آپ سے مسئلہ جاننا چاہتاہوں کہ میں اپنی بیوی سے فون پر مسیج کے ذریعہ ایک بات پوچھ رہا تھا اور مجھے ایسا لگ رہا تھا کہ وہ شاید جھوٹ بول رہی ہے، میں نے اس سے کہا کہ اگر تم مجھ سے جھوٹ بول رہی ہو تو میں تمہیں طلاق دیدوں گا تو گویا طلاق ہوئی؟دوسری بات یہ کہ میں اس سے بات کرتے ہوئے انٹرنیٹ پہ ای میل چیک کررہا تھا اور داخلہ ہونے کے بعد مسیج تھا باہر ملک کے تو میں بہت خوش تھا اور اسی وقت خوشی کی حالت میں میں نے اپنی بیوی سے موبائل پر مسیج کے ذریعہ اس کو ڈرانے کے لئے یہ کہا کہ تم ابھی بھی مجھ سے جھوٹ بول رہی ہو ، میرا تم سے رشتہ ختم( نہ میری نیت طلاق کی تھی نہ میرے وہم گمان میں ابھی طلاق دینے کا خدشہ یا ارادہ تھا اور نہ میں غصہ کی حالت میں تھا صرف ڈرانے کی نیت تھی)میں ڈرا رہا تھا کہ اگر جھوٹ بول رہی ہو تو سچ بول دو۔,"<p>بسم الله الرحمن الرحيم</p><p> فتوی: 50-30/L=2/1434

اگر آپ نے میسیج کے ذریعہ بات چیت کی صورت میں یہ الفاظ کہے تھے کہ ”اگر تم جھوٹ بول رہی ہو تو میں تمھیں طلاق دیدوں گا“ بیوی بھی اسی کی گواہی دے رہی ہے تو اس سے کوئی طلاق آپ کی بیوی پر واقع نہیں ہوئی، اگرچہ آپ کی بیوی جھوٹ بول رہی ہو۔ اسی طرح دوسری مرتبہ جو آپ نے یہ الفاظ کہے ہیں کہ تم ابھی بھی مجھ سے جھوٹ بول رہی ہو میرا تم سے رشتہ ختم اس جملہ میں اگر آپ نے ”میرا تم سے رشتہ ختم“ سے طلاق کی نیت نہیں کی تھی تو اس سے بھی کوئی طلاق آپ بیوی پر واقع نہیں ہوئی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42731,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42726,بیوی کی غیر موجودگی میں تین طلاقیں,محترم مفتی! عرض ہے کہ (میرے ایک کزن کا) اپنی بیوی کی غیر موجودگی میں تین گواہوں کے سامنے تین طلاقوں کی نیت سے تین بار طلاق، طلاق، طلاق کہنے سے کیا تینوں طلاقیں واقع ہوگئیں یا ایک ہوئی؟یا بیوی کی غیر موجودگی میں دینے کے سبب ایک بھی نہیں ہوئی؟ براہ کرم جلد رہنمائی فرماکر ماجور من اللہ ہوں۔,"<p>بسم الله الرحمن الرحيم</p><p> فتوی: 47-36/B=1/1434

طلاق کے وقت بیوی کا سامنے ہونا ضروری نہیں ہے، نہ ہی گواہوں کا ہونا ضروری ہے، اگر شوہر اپنے طلاق دینے کا اقرار کرتا ہے تو اس کے اقرار سے طلاق پڑجائے گی، ہاں اگر میاں بیوی کے درمیان اختلاف ہوجائے تو اس وقت گواہوں کی ضرورت پڑتی ہے، صورت مذکورہ میں جب آپ کے کزن نے بیوی کی غیرموجودگی میں تین گواہوں کے سامنے تین طلاقیں دیدی ہیں تو تینوں طلاقیں واقع ہوکر مغلظہ ہوگئیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42726,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42677,حلالہ,میرے دوست نے اپنی بیوی تین طلاق دی ہے ، ایک کے بعد دوسری طلاق․․․․تیسری مرتبہ اس نے طلاق دی یہ کہہ کر کہ میں نے پہلے ہی تم کو تین طلاق دی ہے اور اب تیسری تین طلاق دے رہاہوں، اس کے بعد وہ الگ ہوگئے ہیں اور چھ مہینوں سے الگ الگ رہے ہیں، اب وہ دوبارہ ایک ساتھ ہونا چاہتے ہیں۔ میں اپنے دوست کے لیے حلالہ کرنا چاہتاہوں چونکہ وہ دونوں میاں بیوی اور ان کے چار بچے کافی پریشانی میں ہیں۔ میں یہ پوچھنا چاہتاہوں کہ کیا میں اپنے دوست کی مدد کی خاطر حلالہ کرسکتاہوں چونکہ وہ مجھے طلاق دینے کے لئے مجبور نہیں کررہا ہے، تو کیا ایسا کرسکتاہوں اپنی بیوی اور بچوں کو بتائے بغیر؟,"<p>بسم الله الرحمن الرحيم</p><p> فتوی: 61-61/M=2/1434

اپنی بیوی بچوں کو بتانا تو ضروری نہیں، البتہ نکاح سے پہلے یا نکاح کے وقت چھوڑدینے اور طلاق دینے کی کوئی شرط نہ لگائی جائے تو صورت مسئولہ میں اس کی گنجائش ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42677,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42669,مسئلہ سمجھانے كے لیے طلاق كا كا تلفظ كرنا,میں آپ سے ایک فرضی سوال پوچھنا چاہتا ہوں. میرا مطلب ہے صرف فقہ کو سمجھنے کے لیے میں آپ سے پوچھ رہا ہوں.اگر کوئی آدمی دو دفعہ بیوی کو طلاق رجعی دیدے اور پھروہ اسی دوران رجوع بھی کر لے. کچھ دنوں کے بعد وہ اسی کے سلسلے میں اپنی بیوی کے ساتھ دوبارہ بات چیت کرے یعنی خوشگوار موڈ میں بیوی کو دوبارہ سمجھانے کے لیے محض گفتگو میں وہ ہی جملہ بول دے اس غرض سے کہ شوہر اب آئندہ کبھی بھی بیوی کو یہ جملہ دوبارہ نہیں کہے گا جس سے پہلے نکاح پر اثر پڑا تھا۔ تو کیا یوں محض شوہر کا بیوی کو سمجھانے کی غرض سے دوبارہ وہ ہی جملہ کہہ دینے سے کہ وہ اب آئندہ اسے یوں نہیں بولے گا. کیا اس طرح تیسری طلاق بھی پڑ جائے گی؟,"<p>بسم الله الرحمن الرحيم</p><p> فتوی: 1797-646/L=1/1434

محض شوہر کا بیوی کو سمجھانے کی غرض سے دو بارہ طلاق کا جملہ کہنے سے جب کہ شوہر کا مقصود صرف سمجھانا ہو، طلاق دینا نہ ہو بیوی پر طلاق واقع نہیں ہوئی، لو کرر مسائل الطلاق بحضرتہا، یقول في کل مرة أنتِ طالق لم یقع (الأشباہ والنظائر: ۱/۴۵)
نوٹ: اگر اس طرح کا واقعی کوئی واقعہ پیش آیا ہو تو پوری تفصیل لکھ کر سوال کیا جائے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42669,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42652,خلع اور دوسری شادی کے بعد بچوں پر کس کا حق,میرے شوہر نے مجھے ۳ دفعہ طلاق دے دی لیکن بعد میں مکر گئے ۔ میرے سامنے مانتے تھے لیکن لوگوں کے سامنے انکار کرتے رہے۔ پھر میں نے اپنے شوہر سے خلع لے لیا۔ میری دو بیٹیاں ہیں۔ دونو بیٹیاں دو سال سے چھوٹی ہیں۔ اب میری دوسری جگہ شادی ہو رہی ہے.پہلے شوہر سے خلع ا ور پھر دوسری شادی کے بعد بیٹیوں پر کس کا حق ہو گا؟ اور اگر بیٹیوں پر ۹ سال تک میرا حق ہو گا تو ۹ سال کی عمر میں بیٹیاں ہر حال میں مرد کو دینی ہوں گی یا بیٹیوں کی مرضی کے مطابق فیصلہ ہو گا؟,"<p>بسم الله الرحمن الرحيم</p><p> فتوی: 98-82/B=2/1434

اگر لڑکی ہے تو ۹ سال تک پرورش کرنے کا حق شرعاً ماں کو حاصل ہوتا ہے، اس کے بعد باپ کے حوالہ کرنا ہوگا۔ بالغ ہونے کے بعد اگر لڑکی اپنی ماں کے ساتھ رہنا چاہے، باپ کے یہاں جانا نہ چاہے تو پھر ماں کے حوالہ کردیا جائے گا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42652,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/42572,میری بیوی مجھے بیوی بلیك میل كررہی ہے,میری بیوی خلع کے کاغذات تیار کروارہی ہے، لیکن میں اسے چھوڑنا نہیں چاہتاہوں، میں نے طلاق دینے سے انکار کردیاہے، وہ بہت نافرمان بھی ہے اور اب بیٹے کی پیدائش کے بعد سے مجھے بلیک میل کررہی ہے، یا کہیں اور شادی کرنا چاہ رہی ہے، اپنے والد کے گھر جا کر بیٹھ گئی ہے، زیور بھی لے گئی ہے، اس کے والد بھی یہی کہتے ہیں کہ اب کہیں اور اس کی شادی کریں گے ، میرے لیے دعا فرمائیں نیز کوئی روحانی علاج بتائیں۔,"<p>بسم الله الرحمن الرحيم</p><p> فتوی: 1221-1317/N=1/1434

(۱) اللہ تعالیٰ آپ کے لیے خیر کا فیصلہ فرماکر آپ کو اس پر راضی وخوش کردیں اور آپ کو سکون وعافیت کی بہترین زندگی عنایت فرمائیں، آمین۔
(۲) صبر وہمت سے کام لیں، کثرت سے اللہ سے خیر کی دعا کریں اور روزانہ صبح وشام دونوں وقت پابندی کے ساتھ استغفار کی کم ازکم تسبیحات پڑھا کریں، کیونکہ استغفار کو لازم پکڑنے سے اللہ تعالیٰ ہرتنگی ومصیبت سے نکلنے کا راستہ اور غم وفکر سے خلاصی کی صورت پیدا فرمادیتے ہیں، اور ایسی جگہ سے رزق عنایت فرماتے ہیں جہاں سے آدمی کو وہم وگمان بھی نہیں ہوسکتا عن ابن عباس قال: قال رسول اللہ صلی اللہ علیہ وسلم: من لزم الاستغفار جعل اللہ لہ من کل ضیق مخرجا ومن کل ہم فرجا ورزقہ من حیث لا یحتسب․ رواہ أحمد وأبوداوٴد وابن ماجہ (مشکاة شریف، کتبا الدعوات، باب الاستغفار والتوبة، الفصل الثاني: ۲۰۴)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42572,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42559,کیا طلاق ہو گئی؟,گزارش یہ ہے کہ میرے کَزن اور اسکی بیوی کی لڑائی ہو گئی تھی کسی بات پر اُس نے اپنی بیوی سے کہا کہ تم کو پیسے نہیں طلاق دینے کو دل کر رہا ہیاِس دوران بیوی نے اسے اور غصہ دلا دیا اور کہا کہ اس طرح طلاق نہیں ہوتی تو اُس نے گالی دے کر کہا کہ میں تم کو طلاق دیتا ہوں دو مرتبہ کہا اور اسکے بعد اسکے گھروالے آگئے تواس نے ان سے بھی کہا کے اسکو لے جاؤ میں نے اِس کو طلاق دے دی ایک مرتبہ کہا اور یہ لفظ اسکے گھروالوں نے بھی سنا.اور پہلے وہ فقہ حنفی سے تھا طلاق کے بعد اُسنے اہلحدیث والوں سے فتویٰ لیا اوراہلحدیث ہو گیا ان کے مطابق طلاق واقع نہیں ہوئی.اور اسکے باقی گھروالوں کے لئے کیا حکم ہے وہ اُس سے تعلق رکھیں یا نہیں.کیا اسکا اپنے باقی گھروالوں کے ساتھ گھر میں رھنا درست ھے؟براہِ کرم قرآن و حدیث کی رشنی میں فتویٰ دے دیجئے.,"<p>بسم الله الرحمن الرحيم</p><p> فتوی: 1949-1506/B=1/1434

صورتِ مذکورہ میں ”میں تم کو طلاق دیتا ہوں“ دو مرتبہ کہنے سے دو طلاق رجعی واقع ہوئیں، بعد میں بیوی کے گھر والوں سے یہ کہنا کہ اس کو لے جاوٴ میں نے اس کو طلاق دیدی۔ یہ پہلی دو طلاقوں کی حکایت اور خبر ہے، علیحدہ مستقل تیسری طلاق اس سے نہیں پڑی، لہٰذا عدت کے اندر شوہر لوٹا سکتا ہے، نکاح کی یا حلالہ کی ضرورت نہیں، نہ ہی اہل حدیث غیر مقلد بننے کی ضرورت ہے، غیرمقلدوں کا شمار اہل حق میں سے نہیں ہے۔ اپنا ایمان خراب نہ کرنا چاہیے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42559,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42522,مسائل میں عرف كا اعتبار ہوتا ہے,"عرف کی شرعی حیثیت کیا ہے؟ میں پاکستان میں رہتا ہوں تو کیا میں پاکستان کے عرف پر یقین کروں یا پھر انڈیا کے عرف پر؟ میرا مطلب ہے کہ میں اپنی بیوی کو ہلکی پھلکی بحث میں دو دفعہ بغیر کسی طلاق کی نیت سے لفظ ""آزاد"" (پاکستان میں علماء کرام نے اسے لفظ کنایہ قرار دیا ہے) کا استعمال کر چکا ہوں، برائے مہربانی جلد جواب دیجیے۔","<p>بسم الله الرحمن الرحيم</p><p> فتوی: 1356-1341/N=1/1434

(۱) بعض مسائل میں شریعت کے نزدیک عرف ورواج کا اعتبار ہوتا ہے اور اس کے مطابق احکام مرتب ہوتے ہیں، علامہ شامی رحمہ اللہ نے عقود رسم المفتی میں فرمایا: والعرف في الشرع لہ اعتبار، لذلک علیہ الحکم قد یدار۔
(۲) آپ مجھے پاکستان کے ان علماء کا فتویٰ یا تحریر ارسال کریں جو لفظ آزاد کو کنائی الفاظ طلاق میں شمار کرتے ہیں، پھر ان شاء اللہ آپ کے سوا ل کا جواب تحریر کیا جائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42522,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42496,نیند كی حالت میں طلاق,میرا سوال یہ ہے کہ کیا سوتے ہوئے میں طلاق واقع ہو جاتی ہے؟ نیند میں حالت ایسی ہو کہ انسان اپنی زبان سے کچھ نہیں بولے لیکن کوئی ایسے تین دفعہ اشارے کر دے مثال کے طورپر تین گہرے گہرے سانس لے یکے بعد دیگرے جس سے وہ صبح اٹھنے پر شک میں مبتلا ہو جائے کہ شاید رات کو نیند میں کچھ عجیب ہوا ہے، کیا اس سے نکاح پر کچھ اثر پڑتا ہے؟,"<p>بسم الله الرحمن الرحيم</p><p> فتوی: 2160-1702/B=1/1434

شریعت اسلام میں تین قسم کے لوگ مرفوع القلم قرار دیے گئے۔ ایک نابالغ بچہ، دوسرے مجنون پاگل، تیسرے سویاہوا آدمی۔ یعنی یہ تینوں غیرمکلف ہیں، ان تینوں کا عمل شرعاً معتبر نہیں مانا گیا ہے، لہٰذا سویا ہوا شخص اگر سونے کی حالت میں طلاق زبان سے یا اشارے سے دیتا ہے تو اس کی طلاق معتبر نہ ہوگی وہ طلاق کالعدم ہوگی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42496,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42468,طلاق کے بارے میں,میں اپنی بیوی کے طور طریقے سے تنگ آچکا ہوں حلانکہ میری شادی کو ۱۰ سال ہو چکے ہیں لیکن میں اپنوں میں شادی ہونے کی وجہ سے بیوی کو سمجھا کر ڈانٹ کر مار کر ہر طرح کوشش کر لی لیکن وہ سدھرنے کا نام نہیں لے رہی ہے اب میرے والدین نے بھی طلاق دینے کو کہہ دیا ہے، وہ اپنے بچوں کا بھی دیکھ بھال نہیں کرتی ہے اور میں اسکو طلاق دینا چاہتا ہوں ۔ برائیکرم ہماری رہنمائی کریں کہ قرآن اور حدیث کی روشنی میں میں اسے کیسے طلاق دوں ؟,"<p>بسم الله الرحمن الرحيم</p><p> 
فتوی: 1135-1171/N=1/1434

شریعت میں طلاق کا سب سے بہتر اور عمدہ طریقہ یہ ہے کہ جس پاکی میں عورت سے صحبت نہ کی گئی ہو اس میں صاف اور صریح الفاظ میں صرف ایک طلاق دی جائے اور پھر عدت ختم ہونے تک مزید کوئی طلاق نہ دی جائے، اوراگر رجعت کا ارادہ بالکل نہ ہو تو دورانِ عدت اسبابِ رجعت سے بھی پرہیز کیا جائے، عورت کی جب عدت مکمل ہوجائے گی، تو وہ مکمل طور پر نکاح سے نکل جائے گی، کذا في الدر والرد (کتاب الطلاق: ۴/۴۳۲، باب الرجعة: ۵/۳۸، ط: مکتبہ زکریا دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42468,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42464,طلاق كے سلسلے میں,بڑی مہربانی ہوگی اگر میری مشکل آسان فرمادیں، میرے شوہر میرے ساتھ اچھا سلوک نہیں کرتے ہیں، اپنی ذمہ داری پوری نہیں کرتے ہیں، مارتے پٹتے ہیں، بچوں کے سامنے ایسا کرتے ہیں ، ایک دفعہ انہوں نے مجھے دو طلاق دیدی ، ایک بار آٹھ دن بیتے ہوں گے کہ جھگڑا کرکے پھر ایک ساتھ تین طلاق دیدی پھرمیں اپنے والدین کے گھر آگئی ، پھر جھگڑا کرکے فون پر طلاق دیدی ،وہ بضد ہیں مجھے ساتھ میں لے جانے کے لیے، لیکن میرے دل میں جگہ نہیں ہے ، مجھے تو لگتاہے کہ مجھے طلاق ہوگئی ہے۔ براہ کرم، بتائیں کہ میرا نکاح باقی ہے یا نہیں؟,"<p>بسم الله الرحمن الرحيم</p><p> فتوی: 1175-1189/N=1/1433

اگر آپ کے شوہر کو تین یا اس سے زیادہ بار طلاق دینے کا اقرار ہے یا آپ کے پاس اس پر شرعی شہادت موجود ہے تو بلاشبہ آپ پر تین طلاقیں واقع ہوگئیں، آپ اپنے شوہر پر حرام ہوگئیں اور اب حلالہ شرعی سے پہلے آپ ان کے حق میں ہرگز حلال نہیں ہوسکتیں، اور اگر آپ کے شوہر طلاق کا انکار کرتے ہیں اور آپ کے پاس طلاق پر شرعی شہادت بھی نہیں ہے لیکن آپنے اپنے کانوں سے شوہر سے تین یا اس سے زیادہ بار طلاق کے الفاظ سنے ہیں تو اس صورت میں طلاق طلاق کا حکم تو نہیں لگایا جاسکتا لیکن آپ کا ان کے ساتھ میاں بیوی کی طرح رہنا اور اپنے اوپر انھیں قابو دینا شرعاً ہرگز جائز ودرست نہ ہوگا لما تقرر عند الفقہاء من أن المرأة کالقاضي إذا علمت إلخ․
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42464,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42449,طلاق,میں آپ کے طلاق کے بارے میں دے گئے ۲ جوبات سے تذبذب میں ہوں، جواب نمبر ۴۰۴۰۰ میں لکھا ہے کہ اگر ۳ طلاق ایک ساتھ دی جائے تو بغیر حلالہ کے دوبارہ نکاح کیا جاسکتا ہے جب کے جواب نمبر ۴۱۴۲۴ م لکھا ہے کہ اگر ایک وقت میں ۳ طلاق دیجیے تو حلالہ ضروری ہے ، مہربانی فرما کر مجھے یہ بتائیں کہ کون سا جواب صحیح ہے؟,"<p>بسم الله الرحمن الرحيم</p><p> فتوی: 2050-1585/B=1/1434

آپ نے ہماری طرف نسبت کرکے جو یہ مسئلہ لکھا ہے کہ تین طلاق ایک ساتھ دی جائے تو بغیر حلالہ کے دوبارہ نکاح کیا جاسکتا ہے، اس فتوے کی زیروکس کاپی ارسال فرمائیں، اس کے بعد جواب لکھا جائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42449,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/42446,خواب یا سوتے میں طلاق ؟,میں آج کل طلاق کے متعلق فتویٰ پڑھ رہا ہوں اور ان کے مسائل کو سمجھنے کی کوشش کر رہا ہوں، میرا سوال یہ ہے کہ کیا سوتے ہوئے طلاق واقع ہو جاتی ہے یا خواب میں طلاق واقع ہو جاتی ہے؟ ظاہر ہے سوتے ئے انسان کا اپنے اوپر کوئی کونٹرول نہیں ہوتا.جب میں صبح اٹھا تو مجھے ایسا محسوس ہوا کہ خواب میں یا پھر رات کو سوتے ہوئے مجھ سے اشارتاً میرا مطلب ہے کہ مجھے تین گہرے گہرے سانس آئے ہیں اور کچھ گڑ بر ھوئی ہے تو کیا سوتے ہوئے یا پھر خواب میں طلاق واقع ہو جاتی ہے؟,"<p>بسم الله الرحمن الرحيم</p><p> فتوی: 1685-1136/L=1/1434

سوتے ہوئے یا خواب میں طلاق دینے سے طلاق واقع نہیں ہوتی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42446,deoband,معاشرت,طلاق و خلع
