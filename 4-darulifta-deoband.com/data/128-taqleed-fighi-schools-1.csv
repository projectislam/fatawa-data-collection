issued_at,link,title,question,answer,fatwa_number,dar_ul_ifta,category_level_1,category_level_2
08-Mar-2022,https://darulifta-deoband.com/home/ur/taqleed-fighi-schools/610161,حنفیہ احادیث میں جمع و تطبیق كا راستہ اختیار كرتے ہیں,سوال : میں ایک طالب علم ہوں ، حضرت مفتی صاحب ، میرا سوال یہ ہے کہ جب کوئی حدیث ایسی سامنے آتی ہے کہ ہمارا یعنی احناف کا عمل اس کے خلاف ہے تو اس کا جواب یہ دیا جاتا ہے کہ اس کی سند کمزور ہے کوئی راوی ضعیف ہیں جب کہ امام اعظم ابو حنیفہ کے دور کے بعد تدوین حدیث عمل میں آئی ہے تو یہ جواب کیسے دیا جاسکتا ہے اور فقہ حنفی اس سے پہلے مرتب ہو چکا تھا، اس تفصیلی جواب دیں۔,"<p>بسم الله الرحمن الرحيم</p><p> </p><p>Fatwa: 836-621/D=08/1443</p><p>&nbsp;واضح رہے كہ احناف متعدد متعارض روایات میں جمع و تطبیق كو ترجیح دیتے ہیں اور حتی الوسع ان كی كوشش یہی ہوتی ہے كہ وہ دوسری روایات كا كوئی نہ كوئی محمل تلاش كریں تاكہ دوسری روایت كو بھی ترك نہ كرنا پڑے اور وہ بھی كسی نہ كسی درجہ میں معمول بہا بن جائے۔ اب اگر كوئی حدیث احناف كے خلاف آئے تو ضروری نہیں كہ اسے ضعیف و موضوع كہہ كر رد كردیں‏، بلكہ ایسا ہوسكتا ہے كہ وہ كسی آیت قرآنی یا كسی دوسری قوی حدیث كے مقابلے میں راجح نہ ہو‏، ایسے وقت میں احناف اس حدیث كو ترك كردیتے ہیں‏، یہاں یہ بات بھی قابل غور ہے كہ جس حدیث كے تعلق سے احناف یہ كہتے ہیں كہ وہ ضعیف ہے تو وہ واقعتاً ضعیف ہوتی ہے؛ اس لیے كہ احادیث كی صحت و ضعف كا فیصلہ محدثین‏ نقاد وائمہ جرح و تعدیل كرتے ہیں خواہ ان كا رجحان فقہ كے كسی مسلك كی طرف ہو‏، لہٰذا یہ بات سراسر غلط ہے كہ احناف اپنے مسلك كے خلاف آنے والی ہر روایت كو ضعیف نہ ہونے كے باوجود ضعیف كہہ كر رد كردیتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",610161,deoband,عقائد و  ایمانیات,تقلید ائمہ ومسالک
02-Mar-2022,https://darulifta-deoband.com/home/ur/taqleed-fighi-schools/609922,قیاس شرعی كو شیطان كا ابلیس كا عمل كہنا,"کیا یہ کہنا صحیح ہے کہ مخلوقات میں سے سب سے پہلے ابلیس نے قیاس سے کام لیا تھا جب اس نے خود کو آدم علیہ السلام سے افضل تصور کیا تھا۔ اور بنیاد یہ گمان رکھا تھا کہ آگ مٹی سے افضل ہےاور وہ آگ سے تخلیق شدہ ہے جبکہ آدم علیہ السلام مٹی سے ۔
۲۔ میں نے ایک مفتی صاحب کا یہ فتویٰ بھی پڑھا ہے کہ قیاس حرام ابدی ہے۔ جو زندگی میں قیاس کی مدد لے کر شرعی مسائل و عقائد میں اصول و تشریحات کرے گا وہ روز حشر ابلیس کی امامت میں کھڑا ہو گا۔ مندرجہ بالا سوالات کے جوابات عنایت فرمائیں۔ شکریہ۔","<p>بسم الله الرحمن الرحيم</p><p> </p><p>Fatwa: 661-326/TB-Mulhaqa=7/1443</p><p>&nbsp;شرعی اصطلاح میں ‏، اشتراكِ علت كی بنا پر‏، غیر منصوص واقعہ(فرع) پر منصوص(اصل) كا حكم لگانے كو ’’قیاس‘‘ كہاجاتا ہے۔ قیاس كا ثبوت نصوص شرعیہ سے ہے‏،نیے پیش آمدہ مسائل كے احكام‏ حضرات صحابہٴ كرام كے زمانے سے لے كر آج تك&nbsp;&nbsp; كے علماء اسی ’’قیاس شرعی‘‘ كی مدد سے استنباط كرتے آرہے ہیں‏، اس قیاس شرعی(جو كہ ادلہٴ اربعہ میں سے ایك دلیل ہے)كو ابلیس كی ہٹ دھرمی كے ساتھ تشبیہ دیناانتہائی خطرناك اور ضلالت كی بات ہے۔</p><p>(2) یہ&nbsp;&nbsp; بھی حد درجہ گمراہی اور عناد پر مشتمل بات ہے۔</p><p>والقياس في اللغة التقدير، وفي الشرع: تقدير الفرع بالأصل في الحكم والعلة. (نور الأنوار،ص: 394 مطبوعة: دارالفاروق، عمان)3250 - أخبرنا أبو بكر محمد بن الحسن بن فورك، أنا عبد الله بن جعفر، أنا يونس بن حبيب، أنا أبو داود، أنا شعبة، أخبرني أبو عون الثقفي، قال: سمعت الحارث بن عمرو، يحدث، عن أصحاب معاذ من أهل حمص قال: وقال مرة عن معاذ أن رسول الله صلى الله عليه وسلم لما بعث معاذا إلى اليمن قال له: «كيف تقضي إذا عرض لك قضاء؟» قال: أقضي بكتاب الله قال: «فإن لم تجد في كتاب الله؟» قال: أقضي بسنة رسول الله صلى الله عليه وسلم قال: «فإن لم تجد في سنة رسول الله صلى الله عليه وسلم؟» <strong>قال: أجتهد برأيي ولا آلو قال: فضرب رسول الله صلى الله عليه وسلم بيده في صدري وقال: «الحمد لله الذي وفق رسول رسول الله صلى الله عليه وسلم لما يرضي رسول الله صلى الله عليه وسلم»</strong>[السنن الصغير للبيهقي 4/ 130]</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609922,deoband,عقائد و  ایمانیات,تقلید ائمہ ومسالک
20-Feb-2022,https://darulifta-deoband.com/home/ur/taqleed-fighi-schools/609850,چاروں فقہی مسالک اختلاف کے باوجود صحیح کیوں؟,سوال : میں ہمیشہ یہ سنتا ہوں کہ جب تک آپ سنی ہیں اور چار فقہوں میں سے کسی ایک کا استعمال کرتے ہیں، آپ کے لیے اچھا ہے۔ جو بات میری سمجھ میں نہیں آئی وہ یہ ہے کہ چارمذہب اپنے احکام میں مختلف اور ایک ہی وقت میں صحیح کیسے ہوسکتے ہیں؟,"<p>بسم الله الرحمن الرحيم</p><p> </p><p>Fatwa : 796-161T/M=07/1443</p><p>&nbsp;چاروں فقہ میں اختلاف کے باوجود وہ برحق ہوسکتے ہیں، اس کی دلیل یہ ہے کہ رسول اللہ صلی اللہ علیہ وسلم کے ایک فرمان پر عمل کے سلسلے میں ایک مرتبہ صحابہ میں اختلاف ہوگیا، ایک گروہ نے رسول اللہ صلی اللہ علیہ وسلم کے ظاہری فرمان پر عمل کیا اور دوسرے گروہ نے منشاء مبارک کو سمجھتے ہوئے عمل کیا، جب یہ معاملہ بارگاہ اقدس میں پیش ہوا تو آپ صلی اللہ علیہ وسلم نے دونوں کی تصویب فرمائی اور کسی پر ناگواری کا اظہار نہیں فرمایا کیوں کہ دونوں نے اپنے اپنے اجتہاد کے مطابق منشاء نبوی (صلی اللہ علیہ وسلم) کی تعمیل کی۔ ان کے درمیان جواز و عدم جواز کا اختلاف بھی ہوا ہے، اس اختلاف کو بعض روایت میں رحمت بھی فرمایا گیا ہے نیز اس اختلاف کا برحق ہونا روز مرہ کی مثال سے بھی سمجھا جاسکتا ہے کہ ایک ملزم کی گرفتاری کو ایک عدالت جائز قرار دیتی ہے اور دوسری ناجائز، قانون کی کتاب دونوں کے سامنے ایک ہی ہے مگر اس خاص واقعے پر قانون کے انطباق میں اختلاف ہوتا ہے اور آج تک کسی نے اس اختلاف کو ”مہمل بات“ قرار نہیں دیا، چاروں ائمہ اجتہاد ہمارے دین کے ہائی کورٹ ہیں، جب کوئی متنازعہ فیہ مقدمہ ان کے سامنے پیش ہوتا ہے تو کتاب و سنت کے دلائل پر غور کرنے کے بعد وہ اس کے بارے میں فیصلہ فرماتے ہیں ایک کی رائے یہ ہوتی ہے کہ یہ جائزہے دوسرے کی رائے یہ ہوتی ہے کہ یہ ناجائز ہے اور تیسرے کی رائے یہ ہوتی ہے کہ یہ مکروہ ہے اور چونکہ سب کا فیصلہ اس امر کے قانونی نظائر اور کتاب و سنت کے دلائل پر مبنی ہوتا ہے اس لیے سب کا فیصلہ لائق احترام ہے گوعمل کے لیے ایک ہی جانب کو اختیار کرنا پڑے گا۔ (مستفاد آپ کے مسائل اور ان کا حل، جلد اول)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609850,deoband,عقائد و  ایمانیات,تقلید ائمہ ومسالک
02-Mar-2022,https://darulifta-deoband.com/home/ur/taqleed-fighi-schools/609406,مسلک اہل حدیث کب وجود میں آیا؟,اہل حدیث حضرات یے دعویٰ کرتے ہیں کہ ہم صحابہ کے زمانے سے ہیں اور اس پر تفسیر ابن کثیر کے اور تدریب الراوی وغیرہ کے حوالے دیتے ہیں ان دلائل کی کیا حقیقت ہے اور اہل حدیث کب سے ہیں مدلل جواب دیں۔,"<p>بسم الله الرحمن الرحيم</p><p> </p><p>Fatwa: 865-712/L=7/1443</p><p>&nbsp;سابقہ ادوار میں اہل حدیث کا لقب کسی فروعی مسلک کے لیے نہیں ؛ بلکہ حدیث پڑھنے پڑھانے والوں کے لیے ہوتا تھا، حدیث سے شغف ركھنے والوں كو ‘‘اہلِ حدیث’’ كہا جاتا تھا ، خاص ایك مسلكی شناخت كے طور پر اس طبقہ كا تعارف ۱۸۵۷ ء كے بعدہوا۔انظر للتفصیل:( محاضرہ رد غیر مقلدیت/1/23/24)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609406,deoband,عقائد و  ایمانیات,تقلید ائمہ ومسالک
24-Feb-2022,https://darulifta-deoband.com/home/ur/taqleed-fighi-schools/609266,تقلید سے متعلق چند سوالات,"1) ہم امام ابو حنیفہ رحمہ اللہ کی مسلک پر کیوں ہے ؟ 2)ہم باقی تین اماموں کو کیوں فالوں نہیں کر سکتے ؟ 3)کیا امام ابو حنیفہ رحمہ اللّٰہ سب سے افضل ہے ؟
4) کیا امام ابو حنیفہ رحمہ اللہ امام جعفر صادق علیہ السلام کے شاگرد تھے ؟ اگر ہے تو ہم امام جعفر صادق علیہ السلام کو فالو کر سکتے ہیں؟ 5) کیا ہم غیر پیغمبر کو علیہ السلام کہہ سکتے ہے ۔ مثلاً حسین علیہ السلام۔ امام جعفر صادق علیہ السلام وغیرہ۔ 6) شیعہ کہتے ہیں کہ ہم طویل سلسلہ اماموں کو فالو کرتے ہیں۔ کیا ان کا ہمارے چار اماموں کا فالو کرنا باعث کفر ہے ؟ اگر ہے تو کیا ان کے امام راہ راست پر نہیں ہے ؟","<p>بسم الله الرحمن الرحيم</p><p> </p><p>Fatwa: 400-163/TD-Mulhaqa=7/1443</p><p>(۱‏،۲‏،۳) چاروں امام : حضرت امام اعظم ابو حنیفہ ؒ، حضرت امام مالکؒ، حضرت امام شافعی ؒ اور حضرت امام احمد ؒ برحق ہیں، ان میں سے کسی ایک متعین امام کی تقلید لازم اور ضروری ہے اور ہم حضرت امام اعظم ؒ کی تقلید ان کی خصوصیات کی بناء پر کرتے ہیں ، حضرت امام اعظم ابوحنیفہؒ تابعی تھے اور حضرت جعفر صادق ؒ سے بھی آپ نے حدیثیں روایت کی ہیں ، حضرت امام اعظم ؒ کا مذہب آج مدون و مرتب شکل میں موجود ہے، جبکہ امام جعفر صادق ؒ اور دوسرے محدثین و فقہاء کا مذہب آج مرتب شکل میں موجود نہیں ہے؛ اس لیے ان کی تقلید نہیں کی جاتی ۔ اس موضوع پر تفصیل کے لیے دیکھیے: تقلید کی شرعی حیثیت ، مؤلفہ : حضرت مفتی تقی عثمانی صاحب اور الکلام المفید فی اثبات التقلید وغیرہ</p><p>(۲)غیر پیغمبر میں جو صحابہ کرام ہیں ، ان کے نام کے ساتھ رضی اللہ عنہ لکھنا اور بولنا چاہیے اور جو صحابی نہیں ہیں، ان کے نام کے ساتھ رحمۃ اللہ علیہ۔</p><p>(۳) شیعہ حضرات حقیقت میں کسی کی پیروی نہیں کرتے ہیں، وہ اپنے اماموں&nbsp;کی طرف جھوٹی اور من گھڑٹ باتیں منسوب کرتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609266,deoband,عقائد و  ایمانیات,تقلید ائمہ ومسالک
16-Feb-2022,https://darulifta-deoband.com/home/ur/taqleed-fighi-schools/609249,اجماع اور قیاس کی شریعت میں کیا ا ہمیت ہے ؟,"اہل سنت والجماعت کے کے چار اصول ہیں 1۔ قرآن 2 حدیث 3اجماع 4 قیاس
درج بالا عنوان میں آ خری دو کو تفصیل کے ساتھ بیان کر دو ان کا کیا کردار ہے اسلام میں ؟","<p>بسم الله الرحمن الرحيم</p><p> </p><p>Fatwa:541-296/B-Mulhaqa=7/1443</p><p>&nbsp;”اجماع“ لغت میں، عزم کو کہتے ہیں اوراصطلاح میں ”اجماع“ ائمہ مجتہدین کا کسی زمانے میں کسی دینی امر پر اتفاق کرلینے کو اجماع کہتے ہیں،اجماع کی دو صورتیں ہیں: اول یہ کہ امت کے قابل قدر علما متفق ہوکر یہ کہیں کہ ہم نے اس مسئلہ پر اجماع کرلیا ہے ( جب کہ مسئلہ کا تعلق قول سے ہو) یا( اگر مسئلہ کا تعلق کسی فعل سے ہے ) تو وہ اس فعل پر عمل شروع کردیں۔دوسری صورت یہ ہے کہ امت کے کچھ بڑے علما مذکورہ بالا طریقہ پر اجماع کریں اور دوسرے قابل قدر علماء اس پر سکوت کریں اور اس پر ان کی طرف سے کوئی رد نہ ہو، اس کو اجماعِ سکوتی کہتے ہیں، اجماع کی یہ دونوں صورتیں معتبر ہیں۔” قیاس“ کے لغوی معنی ہیں اندازہ کرنا، ناپنا اور علمائے اصول فقہ کے نزدیک اشتراک علت کی بنا پر، غیر منصوص واقعہ(فرع) پر منصوص(اصل) کا حکم لگانے کو ”قیاس“ کہاجاتا ہے ۔ بہت سے نیے پیش آمدہ مسائل کے احکام، علما نے اسی ”قیاس شرعی“ کی مدد سے استنباط کیے ہیں ۔</p><p>الإجماع: اتفاق مجتہدین صالحین من أمة محمد فی عصر واحد علی أمر قولی أو فعلی، رکن الإجماع نوعان: عزیمة وھو التکلم منھم بما یوجب الاتفاق أی اتفاق الکل علی الحکم بأن یقولوا أجمعنا عملی ھذا، إن کان ذلک الشیء من باب القول أو شروعھم فی الفعل إن کان من بابہ، ورخصة : و ھو أن یتکلم أو یفعل البعض دون البعض و سکت الباقون منھم، ولا یردون بعد مضی مدة التأمل، وھی ثلاثة أیام ومجلس العلم، ویسمی ھذا إجماعا سکوتیًا وھو مقبول عندنا.. (نور الأنوار،ص:385، مطبوعة: دارالفاروق، عمان)</p><p>والقیاس فی اللغة التقدیر، وفی الشرع: تقدیر الفرع بالأصل فی الحکم والعلة․ ( المصدر السابق، ص:394)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609249,deoband,عقائد و  ایمانیات,تقلید ائمہ ومسالک
14-Dec-2021,https://darulifta-deoband.com/home/ur/taqleed-fighi-schools/607704,شرعی اعذار کے بغیر دوسرے امام کے مسلک پر عمل کرنا,کیا فرماتے ہیں علمائے کرام اس مسئلہ کے بارے میں، ایک حنفی مسلک کا امام شافعی مسلک میں امامت کرنا ہے اور بسم اللہ بالجہر پڑھتا ہے اور فجر کی نماز میں روزانہ قنوت پڑھتا ہے کیا اس آدمی کا روزانہ یہ عمل کرنا جائز ہے ، کیونکہ امام صاحب حنفی مسلک کے ہے اور باقی مقتدی شافعی ؟,"<p>بسم الله الرحمن الرحيم</p><p> </p><p>Fatwa:146-111/D-Mulhaqa=5/1443</p><p>&nbsp;کسی حنفی شخص کے لیے شافعی مسلک کے مطابق بلاضرورت نماز پڑھنا جائز نہیں ہے؛ اس لیے کہ ایک امام کے مقلد کے لیے شرعی اعذار کے بغیر دوسرے امام کے مسلک پر عمل کرنا جائز نہیں ہے؛ البتہ اگر کوئی واقعی ضرورت ہو تو اس کی تفصیل لکھ کر دوبارہ سوال کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607704,deoband,عقائد و  ایمانیات,تقلید ائمہ ومسالک
14-Dec-2021,https://darulifta-deoband.com/home/ur/taqleed-fighi-schools/607582,متاخرین فقہاء کا امام صاحب کے قول کے خلاف فتوی دینا کیاتقلید شخصی کے خلاف ہے ؟,یہ تو امر مسلم ہے کہ ہم جیسے لوگوں کے لیے تقلید کے بغیر کوئی چارہ نہیں ہے اس لیے نہ صرف آج سے بلکہ دور صحابہ سے تقلید چلی آرہی ہے اور فقہ مدون ہونے کے بعد علمائے امت کا چار اماموں کی تقلید پر اجماع ہوگیا ہے اور چار میں سے بھی ایک امام کی تقلید لازم ہے ۔ جسکو تقلید شخصی کہاجاتا ہے تاکہ تشہی پیدا نا ہوجائے اب سوال یہ ہے کہ جب غیر منصوص مسائل میں امام اعظم ابو حنیفہ کی تقلید ضروری ہے تو بعضے مسائل میں ہم حنفی خود امام صاحب کی رائے سے انحراف کرتے نظر آتے ہیں۔ پھر ہی تقلید شخصی کہاں رہی۔ مثلاً۔ امام صاحب تعلیم قرآن پر اجرت کے عدم جواز کے قائل ہیں پھر متاخرین ضرورت زمانہ کی وجہ سے جائز قرار دیتے ہیں اب ہم متاخرین کے قول کو لیکر امام صاحب کے قول کو نہیں لیتے ہیں تو کیا یہ تقلید شخصی سے انحراف ہوا یا نہیں۔ الحمداللہ میں حنفی ہوں ، غیر مقلدین کی طرف سے یہ سوال کیا جاتا ہے برائے مہربانی جواب دیکر قلب کو اطمینان بخشیں۔ اللہ تعالیٰ آپ کی محنتوں کو قبول فرمائے ۔,"<p>بسم الله الرحمن الرحيم</p><p> </p><p>Fatwa:141-64/T/D-Mulhaqa=5/1443</p><p>&nbsp;آپ نے سوال میں جو مثال پیش کی ہے یہ تقلید شخصی کے معارض نہیں ہے ؛ اس لیے کہ احوال زمانہ کے بدلنے کی وجہ سے متاخرین فقہائے احناف نے تعلیم قرآن پر اجرت کے مسئلے میں حضرت امام شافعی  کے مسلک پر فتوی دیاہے اور مذہب حنفی میں یہ اصول خود موجود ہے کہ تغیر زمانہ کی وجہ سے چند شرائط کے ساتھ دوسرے امام کے مسلک پر فتوی دیا جاسکتا ہے ، اصول افتاء میں ایسے مسائل کی تعبیر اس طرح کی جاتی ہے کہ اگر صاحب مذہب متاخرین کے زمانے میں موجود ہوتے تو وہ بھی یہی فتوی دیتے ، اسی طرح اگر یہ تغیرات صاحب مذہب کے زمانے میں پیش آجاتے تو ان کا جواب بھی مشائخ متاخرین کے جواب سے مختلف نہ ہوتا ، حاصل یہ ہے کہ جن مسائل میں متاخرین فقہائے احناف نے کسی دوسرے امام کے مسلک پر فتوی دیا ہے ، ان مسائل کو مذہب حنفی سے خارج نہیں مانا جائے گا اور اس کو تقلید شخصی کے معارض نہیں کہا جائے گا ، علامہ شامی کی شرح عقود رسم المفتی میں تفصیل موجود ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607582,deoband,عقائد و  ایمانیات,تقلید ائمہ ومسالک
23-Nov-2021,https://darulifta-deoband.com/home/ur/taqleed-fighi-schools/607261,غیرمقلدین سے کے فتنے سے کیسے بچیں؟,سوال : ۔ سوال پوچنا تھا کہ غیر مقلدین لوگوں کو جو دھوکہ دیتے ہیں یا جو ان دھوکوں میں پھنس چکے ہیں ان کو ہم کس طرح سمجھائیں کہ مختصر طور پر ہر ایک ان نئے فرقوں سے بچیں اور دوسروں کو بچائیں۔,"<p>بسم الله الرحمن الرحيم</p><p> </p><p>Fatwa : 381-329/B=04/1443</p><p>&nbsp;ایسی صورت حال میں عوام پر لازم ہے کہ وہ علماء حق سے اپنا رابطہ مضبوط کریں، اور علماء حق کی یہ ذمہ داری بنتی ہے کہ وہ عوام کو اپنے علاقہ میں موجود فتنوں سے بچائیں، اور ان فتنوں کا تعاقب کریں، نیز اہل سنت والجماعت کی معتبر کتب کا مطالعہ فرمائیں، جن کے اسماء تحریر کئے جاتے ہیں۔</p><p>(۱) مطالعہٴ غیر مقلدیت۔ (۲) ادلّہ کاملہ۔ (۳) غیر مقلدین کے چھپن (56) اعتراضات اور ان کے جوابات وغیرہ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607261,deoband,عقائد و  ایمانیات,تقلید ائمہ ومسالک
13-Nov-2021,https://darulifta-deoband.com/home/ur/taqleed-fighi-schools/607180,دیوبندی مسلک کے بارے میں ایک سوال,سوال : مجھے نہیں پتا کہ میرا مسلک کیا ہے ۔ لیکن میں اپنے آپ کو دیوبندی کے قریب پاتا ہوں۔ الحمداللہ میں مسلمان ہوں مسلمان گھرانے میں پیدا ہوا۔بدعت والا کام نہیں کرتا۔ نماز پڑھتا ہوں۔ روزانہ کچھ تلاوت کرتا ہوں۔ میں سب کی مسجدوں میں نماز پڑھ لیتا ہوں۔ نماز کے وقت جو قریب ملے ۔ مسلک کیوں ضروری ہے ؟ کیا اللہ مسلک کے حساب سے سزا جزا دے گا؟ میرا مسلک وہ ہے جو رسول اللہ صلی اللہ علیہ وسلم کا ہے ۔,"<p>بسم الله الرحمن الرحيم</p><p> </p><p>Fatwa : 348-79T/D=04/1443</p><p>&nbsp;(۱) آنحضرت صلی اللہ علیہ وسلم کے طریقے کے مطابق زندگی گذارنے اور آخرت میں اللہ تعالی کی رضا اور خوشنودی حاصل کرنے کا طریقہ صحابہ کرام کا طریقہ ہے جسے رسول اللہ صلی اللہ علیہ وسلم نے نجات یافتہ ہونے کی بشارت دی اور اس طریقہ کی نشاندہی ”ما انا علیہ واصحابی“ کے الفاظ سے فرمائی۔ بعد میں آنحضرت صلی اللہ علیہ وسلم اور ان کے اصحاب کا طریقہ اپنانے والے اہل السنة والجماعة کے نام سے موسوم ہوئے۔ ”دیوبندی“ کوئی مسلک نہیں ہے؛ بلکہ آخری دور میں ”علماء دیوبند“ اہل سنت والجماعت کے طریقے کو اختیار کرنے والی جماعت تھی۔ پس خاص پس منظر میں عوام و خواص انھیں دیوبندی کہنے لگے ورنہ درحقیقت یہ اہل سنت والجماعت کا ہی گروہ ہے۔ آپ بھی ان علماء کے طریقے کو پسند کرتے اور اختیار کرتے ہیں یہ بہت اچھی بات ہے نماز کا اہتمام تلاوت و ذکر کی پابندی بدعات سے نفرت اللہ تعالی اور اس کے رسول صلی اللہ علیہ وسلم سے محبت و اتباع مشائخ کاملین (بزرگان دین) سے عقیدت و محبت اہل سنت والجماعت کا شعار ہے اور حضرات علماء دیوبند باحسن وجوہ ان باتوں کے ماننے اور اختیار کرنے والے ہیں۔</p><p>(۲) فقہی مسائل کے اعتبار سے چار امام ممتاز و معروف ہیں: امام اعظم ابوحنیفہ رحمہ اللہ، امام مالک رحمہ اللہ، امام شافعی رحمہ اللہ، امام احمد بن حنبل رحمہ اللہ، جنہوں نے عبادات معاملات، نکاح و طلاق کے سلسلے میں قرآن و حدیث سے مسائل نکال کر احکام بیان کئے ہیں ایسے احکام میں کسی ایک امام کی تقلید اور پیروی ضروری ہوتی ہے اس تقلید کا مطلب یہ ہے کہ قرآن و حدیث کا مطلب سمجھ کر جو تفصیل امام ابوحنیفہ رحمہ اللہ نے بیان کی ہے ہم ان کی بیان کردہ تشریح کے مطابق عمل کرتے ہیں جو شافعی مسلک کو اختیار کرتا ہے وہ امام شافعی رحمہ اللہ کی بیان کردہ تشریح کے مطابق عمل کرتا ہے۔ تقلید یعنی کسی امام کا مسلک اختیار کرنا اس لیے ضروری ہے کہ آیات قرآنی اور ان سے نکلنے والے سارے احکام اسی طرح تمام احادیث معنویہ اور ان سے نکلنے والے احکام و مسائل میں ہر شخص کو مہارت حاصل نہیں ہوسکتی پس وہ اپنے سے بڑے عالم کے بتائے ہوئے مطلب کی پیروی کرے گا جیسا کہ قرآن پاک میں اللہ تعالی نے ارشاد فرمایا: فاسألوا أہل الذکر إن کنتم لاتعلمون جاننے والوں سے معلوم کرو اگر تم نہیں جانتے۔</p><p>ائمہ کی تقلید صرف تین قسم کے مسائل میں کی جاتی ہے اور ان میں تقلید کے بغیر چارہ نہیں، باقی شریعت میں کسی امام کی تقلید نہیں کی جاتی، اللہ اور اس کے رسول ہی کی پیروی کی جاتی ہے۔ (مزید تفصیل کے لیے چند اہم عصری مسائل: 1/36، علمی خطبات مفتی سعید احمد پالن پوری: 1/96، کا مطالعہ مفید ہوگا)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607180,deoband,عقائد و  ایمانیات,تقلید ائمہ ومسالک
23-Nov-2021,https://darulifta-deoband.com/home/ur/taqleed-fighi-schools/607140,کسی امام کی تقلید کی کیوں کی جاتی ہے، کیا انھوں نے اس کے لیے کہا ہے؟,سوال : اما ابو حنیفہ رح کا قول ہے کتاب عقائد الجید میں کہ: میری تقلید نا کرو نا امام مالک اور نا کسی اور کی بلکہ مسائل وہاں سے لو جہاں سے انہوں نے لیے یعنی کتاب اللہ اور سنت رسول صلعم سے ، اس قول بارے تھوڑی وضاحت فرما دیں ۔,"<p>بسم الله الرحمن الرحيم</p><p> </p><p>Fatwa : 348-341/B=04/1443</p><p>&nbsp;چاروں اماموں میں سے کسی نے بھی اپنی تقلید کے لیے حکم نہیں دیا ہے یہ تو چوتھی صدی میں محدثین جب ناپید ہوگئے اس کے بعد پوری امت مسلمہ نے متفقہ طور پر یہ اصول بنایا کہ چونکہ حق ان ہی چاروں اماموں میں منحصر ہے۔ اور فروعی مسائل سب سے زیادہ ان ہی چاروں اماموں کے ہیں اس لیے جو لوگ مجتہد نہیں ہیں وہ ان ہی چاروں اماموں میں سے کسی ایک کی تقلید صرف فروعی مسائل میں کریں، جو مسائل قرآن سے یا حدیث سے ثابت ہیں یا اجماع صحابہ سے ثابت ہیں اس میں کسی کی تقلید نہیں کی جائے گی۔ یہ تقلید کا اصول علماء کا بنایا ہوا متفقہ مسئلہ ہے۔ ساری دنیا کے مسلمانوں نے اسے پسند کیا اور اس پر عمل بھی کرتے رہے۔ اور اب تک کررہے ہیں۔ ابھی ڈیڑھ سو سال سے ایک جماعت غیر مقلدین کی پیدا ہوئی ہے جو تقلید کرنے کو شرک کہتی ہے اور تمام دنیا کے مسلمانوں کو جو چاروں اماموں کی تقلید کرتے ہیں انھیں مشرک کہتی ہے یہ جماعت اپنے آپ کو مجتہد بتاتی ہے یہ ضال بھی ہے اور مضل بھی ہے اس جماعت کا اہل حق سے کوئی تعلق نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607140,deoband,عقائد و  ایمانیات,تقلید ائمہ ومسالک
02-Nov-2021,https://darulifta-deoband.com/home/ur/taqleed-fighi-schools/606833,کیا عورت اورمرد کی نماز میں کچھ فرق ہے؟,سوال : یو ٹیوب پر غیر مقلدین سے متاثر ہو کر عورتیں مردوں کی طرح نماز پڑھنے لگتی ہیں ۱- جو عورتیں سجدہ مردوں کی طرح کرتی ہیں کیا ان کی نماز صحیح ہوگی؟ ۲- کیا کسی صحیح حدیث سے عورتوں کا مردوں کی طرح نماز پڑھنا ثابت ہے ؟ ۳- جن احادیث میں سمٹ کر نماز پڑھنے کا حکم ہے کیا وہ ضعیف روایات ہیں؟ ۴- اگر عورتوں کا مردوں کی طرح نماز پڑھنا غیر مقلدین کے علماء کی اجتہادی غلطی ہے تو جو عورتیں ان کے غلط اجتہاد پر عمل کریں گی کیا ان کو ثواب ملے گا؟ ۵- عورتوں اور مردوں کی نماز کا فرق کا احادیث کے حوالہ سے جواب عطا فرمائیں- اللہ آپ کو اجر عظیم عطا فرمائے ۔,"<p>بسم الله الرحمن الرحيم</p><p> </p><p>Fatwa : 258-241/B=03/1443</p><p>&nbsp;جس طرح طہارت اور حج کے کچھ مسائل مردوں سے مختلف ہیں اسی طرح نماز میں بھی ان کے کچھ مسائل مردوں سے مختلف ہیں۔ اس موضوع پر متعدد کتابیں بھی لکھی جاچکی ہیں اور یہی نہیں کہ یہ فرق صرف احناف کے یہاں ہے؛ بلکہ مالکیہ، حنابلہ اور شوافع کے یہاں بھی کچھ مسائل میں فرق ملتا ہے۔ کتب فقہ کی عبارت دیکھنی ہو یا احادیث دیکھنی ہو تو فتاوی دارالعلوم زکریا (افریقہ) کتاب جلد دوم کا مطالعہ کریں۔ جو عمل عورتیں یوٹیوب پر دیکھ کر کرتی ہیں وہ خلاف سنت ہے۔ غیرمقلدین نہ تو احادیث سے واقف ہیں نہ ہی ائمہ اربعہ کی فقہی کتابوں سے واقف ہیں، اس لئے ان کا عمل حجت نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606833,deoband,عقائد و  ایمانیات,تقلید ائمہ ومسالک
02-Oct-2021,https://darulifta-deoband.com/home/ur/taqleed-fighi-schools/606341,علمائے دیوبند کونسا فرقہ ہے؟ اور اس کے نظریات کیا ہیں؟,"جب حدیث میں مسلمانوں کے کل 73 فرقوں کے بننے کا بیان آتا ہے ، جس میں 72 جہنمی اور 1 فرقہ جنتی ہونے کی خبر دی گء ہے ۔ اور یہ حدیث قرب قیامت کے باب میں درج ہے ۔تو علماء کرام شہروں کے نام پر بھی فرقہ (جیسے دیوبندی ، بریلوی)بنانے کی حوصلہ شکنی کیوں نہیں کرتے ؟ اگر درج بالا حدیث کو جواز بنا کر فرقہ بنانا جائز ہے حالانکہ یہ قیامت کی نشانیوں میں سے ہے تو یہ ""واعتصموا بحبل اللہ جمیعا ولا تفرقو"" کے خلاف ہے ۔ اگر درج بالا حدیث کو جواز بنا کر فرقہ بنانا جائز ہے تو قیامت کی نشانیوں میں سے ہے کہ مردوزن لباس پہن کر بھی ننگے ہوں گے تو پھر برہنا لباس کا پہننا بھی حدیث سے ثابت ہے ۔ جب برہنا لباس کو قیامت کی نشانی بتا کر پہننے سے منع کیا گیا ہے تو فرقہ بنانا صحیح کیوں ثابت کیا جاتاہے ؟ اگر دیوبندی اور بریلوی فرقہ ہیں تو ""واعتصموا بحبل اللہ جمیعا ولا تفرقو""کے خلاف کھڑے ہیں؟","<p>بسم الله الرحمن الرحيم</p><p> </p><p>Fatwa : 175-48T/H=02/1443</p><p>&nbsp;حضراتِ اکابر علماء دیوبند اور ان کے متبعین حقیقی اہل سنت والجماعت ہیں قرآن کریم اور حدیث شریف پر عمل کرتے ہیں حنفیت کے شارح ہیں اتباع سنت کے داعی ہیں بدعات وخرافات کے ماحی ہیں ناموسِ صحابہ رضی اللہ عنہم اجمعین کے محافظ ہیں حضراتِ اولیاء اللہ کے کفش بردار ہیں المہند علی المفند میں شیخ المشائخ حضرت اقدس الحاج الشیخ مولانا خلیل احمد صاحب سہارن پوری ثم المہاجر المدنی نور اللہ مرقدہ نے تفصیل سے اِن امور کو تحریر فرما دیا ہے۔ اس کتاب پر اکابر علماء دیوبند کی تصدیقات اور دستخط ثبت ہیں۔ الغرض اکابر دیوبند اہل سنت والجماعت ہی کے ایک مکتب فکر کا نام ہے۔ دوسری ضروری بات یہ ہے کہ امت میں دو قسم کے اختلاف پیش آتے ہیں؛ بلکہ آتے رہتے ہیں۔</p><p>(الف) اجتہادی مسائل میں اختلاف: یہ اختلاف حضرت نبی اکرم صلی اللہ تعالی علیہ وسلم کے عہد مبارک میں بھی پیش آیا تھا اور قیامت تک پیش آتا رہے گا۔ حضراتِ صحابہ، تابعین، تبع تابعین رحمہم اللہ تعالی کے مابین بھی یہ اختلاف رہا، اور ہمارے زمانہ میں یہ اختلاف حنفی، شافعی، مالکی، حنبلی اختلاف کے نام سے مشہور ہے۔ اہل سنت والجماعت کے درمیان یہ اختلاف ایسا ہے کہ جیسے ایک درخت کی چند شاخوں میں اختلاف ہوتا ہے۔</p><p>(ب) دوسرا اختلاف، نظریاتی اختلاف ہے: یہ اختلاف حضرت نبی اکرم صلی اللہ علیہ وسلم بلکہ حضراتِ شیخین صدیق اکبر اور فاروق اعظم رضی اللہ عنہما کے دَورِ مسعود میں نہ تھا؛ بلکہ بعد میں پیدا ہوا۔ ان دونوں قسم کے اختلافات کی اطلاع اللہ پاک کی طرف سے حضرت رسول پاک علیہ الصلاة والسلام کو تھی اور آپ صلی اللہ تعالی علیہ وسلم نے دونوں اختلاف کے متعلق امت کو ہدایات عطاء فرمادی تھیں، جن کی قدرے تفصیل (الف) الاعتدال فی مراتب الرجال (اُردو) اور اختلافِ امت اور صراطِ مستقیم میں ملاحظہ کرسکتے ہیں۔ آپ پہلے ان دونوں کتابوں کا مطالعہ بغور فرمالیں، اس کے بعد جو اشکال رہے اس کو لکھیں، پھر ان شا ء اللہ تفصیل سے جواب لکھ دیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606341,deoband,عقائد و  ایمانیات,تقلید ائمہ ومسالک
05-Sep-2021,https://darulifta-deoband.com/home/ur/taqleed-fighi-schools/606004,چاروں اماموں کے مسلک پر عمل کرنا؟,جناب محترم ہمارے علماء کا کہنا ہے کہ سرف ایک امام کی قیادت کرنا چاہیے وہیں درست ہے۔ جب کہ ہم کو رسول اللہ صلی اللہ وسلم کی اتبا کرنا لازمی ہے۔ میرا سوال یہ ہے کہ جب چاروں امام حق ہیں تو چاروں اماموں کی قیادت کیوں نہیں کر سکتے۔ مثال کے طور پر میں امام ابوحنیفہ رحمہ اللہ وبرکاتہ کے مسلک کو مانتا ہوں۔لیکن مجھکو ضروری کام پر جانا ہے اور اس دوران مجھے عصر کی نماز کا وقت نہیں ملیگا تو تو میں عصر کی نماز امام شافعی رحمہ اللہ وبرکاتہ کے وقت پر ادا کر تا ہو تو کیا میری نماز ادا ہوگی کہ نہیں۔اسی طرح کے اور مسلے ہیں۔ میں نے ایک حدیث سنی ہے کہ رسول اللہ صلی اللہ وسلم نے فرمایا کہ دینیی مثلہ میں آسان چیز کو اختیار کرنے کاحکم دیا۔,"<p>بسم الله الرحمن الرحيم</p><p> </p><p>Fatwa : 60-50/H=01/1443</p><p>&nbsp;بیک وقت تو چاروں کے مسلک پر عمل ہو نہیں سکتا مثلاً جسم سے خون کا نکلنا ایک امام مجتہد کے نزدیک قرآن و حدیث کی روشنی میں ناقض وضوء ہے دوسرے امام مجتہد کے نزدیک ناقض وضوء نہیں ہے اگر کسی شخص کے جسم سے خون نکلا تو اسے کیا حکم دیا جائے گا؟ وہ شخص وضوء کرے یا نہ کرے؟ اور اگر کوئی شخص یہ کہے کہ کسی وقت ایک امام کی تقلید کو اختیار کروں گا اور دوسرے وقت دوسرے کی تقلید کرلوں گا تو اس سے تشہّی یعنی نفس پرستی کا دروازہ کھلتا ہے مثلاً ایک شخص نے وضوء کیا اور اس کے جسم سے خون نکل گیا اس سے کہا گیا وضوء کرو اس نے کہا میں اس مسئلہ میں امام شافعی رحمہ اللہ کا مقلد ہوں ان کے نزدیک نہیں ٹوٹتا پھر اس نے مسّ مرأة کرلیا (کسی عورت کو چھو لیا) اس سے کہا گیا کہ وضوء کرو اس لئے کہ امام شافعی رحمہ اللہ کے نزدیک مسّ مرأة ناقض وضوء ہے اُس نے کہا میں اس مسئلہ میں امام اعظم ابوحنیفہ رحمہ اللہ تعالی کا مقلد ہوں ان کے نزدیک اس سے وضوء نہیں ٹوٹتا ایسی حالت میں اگر یہ بغیر وضوء کئے نماز پڑھے گا تو کسی کے نزدیک بھی اس کی نماز درست نہ ہوگی پھر اس کا نفس ذرا ذرا سے بہانوں سے پٹری بدلنے کا حکم دے گا مثلاً تقلید کرتے تھے امام شافعی رحمہ اللہ کی اور وضوء کے بعد بیوی کو چھو لیا سردی کا زمانہ ہے سوچا کہ چلو آج امام اعظم ابوحنیفہ رحمہ اللہ کی اس مسئلہ میں تقلید اختیار کئے لیتے ہیں یہ شریعت اور دین پر تو عمل نہ ہوگا؛ بلکہ ہواوٴ ہوس کا اتباع ہوجائے گا اور عجب نہیں کہ حضراتِ ائمہ مجتہدین کی تقلید سے آزاد ہوکر نام کے مسلمانوں کے اقوال کی تلاش میں لگ جائے گا نام کے مسلمانوں کا قول تو یہ بھی مل جائے گا کہ غسل جنابت واجب نہیں یہ بھی مل جائے گا کہ پانچ وقت کی نمازیں فرض نہیں یہ بھی قول نام کے مسلمانوں کا مل جائے گا کہ ضروریاتِ دین کا انکار کفر نہیں۔ الغرض اس راستہ سے دین و ایمان ہی رخصت ہوجائے گا محض سن سناکر آسانیاں تلاش نہ کریں؛ بلکہ مستند و معتبر اہل فتویٰ کی طرف مراجعت عملی راستہ اختیار کریں یہی راہِ اعتدال ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606004,deoband,عقائد و  ایمانیات,تقلید ائمہ ومسالک
27-Sep-2021,https://darulifta-deoband.com/home/ur/taqleed-fighi-schools/605907,ائمہ اربعہ سے پہلے کس کی تقلید کی جاتی تھی ؟,اہل حدیث کی جانب سے یہ اعتراض کیا جاتاہے ائمہ اربعہ کی تقلید سے پہلے کس کی تقلید کی جاتی تھی کیا ہم تقلید کے لیے صحابہ کا انتخاب کریں یا ائمہ اربعہ کا؟,"<p>بسم الله الرحمن الرحيم</p><p> </p><p>Fatwa:4-23/L=2/1443</p><p>&nbsp;تقلید کا وجود خیر القرون سے ہے ، حضراتِ صحابہ کرام کی تعداد ایک لاکھ سے متجاوز تھی مگر ان میں اصحابِ فتوی صرف ۱۵۰کے قریب تھے جن میں سات مکثرین ہیں جنھوں نے بہت زیادہ فتوی دیے ،۲۰صحابہ متوسطین ہیں جنھوں نے کئی ایک فتوی دیے اور ۱۲۲صحابہ مقلین ہیں جنھوں نے بہت کم فتوی دیے ،ان مفتی صحابہ کرام کے ہزاروں فتاوی مصنف ابن ابی شیبہ، مصنف عبد الرزاق، تہذیب الآثار، معانی الآثار وغیرہ حدیث کی کتابوں میں موجود ہیں جن میں ان حضرات نے صرف مسئلہ بتلایا ساتھ میں بطور دلیل کوئی آیت یا حدیث نہیں سنائی اور ان کے متبعین صحابہ وتابعین نے بلا دلیل ان اجتہادی فتاوی پر عمل کیا ،اسی کا نام تقلید ہے ، حضرت شاہ ولی اللہ تحریر فرماتے ہیں: ثم إنہم تفرقوا فی البلاد وصار کل واحد مقتدی ناحیة من النواحی .[الإنصاف فی بیان أسباب الاختلاف للدہلوی ص: 22) ”یعنی صحابہ متفرق شہروں میں پھیل گئے اور ہر علاقے میں ایک ہی صحابی کی تقلید ہوتی تھی“ مثلاً: مکہ میں حضرت ابن عباس کی، مدینے میں حضرت زید بن ثابت، کوفہ میں حضرت عبد اللہ بن مسعود، یمن میں حضرت معاذ، اور بصرہ میں حضرت انس کی تقلید ہوتی تھی۔ حضراتِ صحابہ کے دور میں تقلیدِ شخصی کی اصل بخاری شریف میں بھی ہے کہ:”اہل مدینہ نے اس عورت کے متعلق حضرت عبد اللہ ابن عباس رضی اللہ عنہما سے پوچھا کہ جس کو طوافِ فرض کے بعد حیض (ماہواری) آگیا (یعنی طوافِ وداع کیے بغیر وہ اپنے وطن واپس ہوسکتی ہے یا نہیں؟ ابن عباس رضی اللہ عنہما نے فرمایا کہ جاسکتی ہے ، اہل مدینہ نے کہا کہ ہم آپ کے قول (فتوی) پر عمل کرکے زید ابن ثابت رضی اللہ عنہما کے قول (فتوی) کو نہیں چھوڑسکتے “ (بخاری شریف: ۳۳۷/۱) اس سے صاف ثابت ہے کہ اہل مدینہ حضرتِ زید بن ثابت رضی اللہ عنہما کی تقلید شخصی کرتے تھے ، پھر اہل مدینہ کے اس جواب پر حضرت عبد اللہ ابن عباس رضی اللہ عنہما نے بھی نکیر نہ فرمائی کہ تم تو زید ابن ثابت کی تقلیدِ شخصی اختیار کرکے مشرک یا گمراہ ہوگئے ہو۔</p><p>حضراتِ صحابہ کرام کے بعد تابعین کا دور آیا تو ہر تابعی عالم کا ایک مذہب قرار پایا اور ہر شہر میں ایک ایک امام ہوگیا جن کی تقلیدِ شخصی کی جاتی تھی، مثلاً: مدینہ میں حضرت نافع، مکہ میں حضرت عطاء، یمن میں حضرت طاؤس، یمامہ میں حضرت یحی بن کثیر، شام میں حضرت مکحول، عراق میں حضرت میمون بن مہران ، خراسان میں حضرت ضحاک بن مزاحم ،بصرہ میں حضرت حسن بصری اور کوفہ حضرت ابراہیم نخعی رحمہم اللہ کی تقلید ہوتی تھی۔اور جب چاروں مذاہب مدون اور مرتب ہوگئے تو امت کے قابل اعتبار علمائے دین کا کسی ایک امام کی تقلید پر اجماع ہوگیا، خصوصاً اس زمانے میں جب کہ شریعت پر عمل کرنے کے لیے ہمتیں پست ہیں، نفس میں خواہشات کا دخل ہے اور خودرائی کا غلبہ ہے ۔ مسند الہند امام اکبر حضرت شاہ ولی اللہ صاحب محدث دہلوی اپنی معرکة الآراء کتاب”حجة اللہ البالغہ“ میں لکھتے ہیں:</p><p>أن ہذہ المذاہب الأربعة المدونة المحررة قد اجتمعت الأمة - أو من یعتد بہ منہا - علی جواز تقلیدہا إلی یومنا ہذا، وفی ذلک من المصالح ما لا یخفی لا سیما فی ہذہ الأیام التی قصرت فیہا الہمم جدا، وأشربت النفوس الہوی وأعجب کل ذی رأی برأیہ.(حجة اللہ البالغة: ۱۵۳/۱، باب حکایة حال الناس من قبل المائة الرابعة وبعدہا، ط: مصر) حضرت شاہ صاحب اپنی دوسری کتاب عقد الجید میں فرماتے ہیں: ”اعلم أن فی الأخذ بہذہ المذاہب الأربعة مصلحة عظیمة وفی الإعراض عنہا کلہا مفسدة کبیرة“. (عقد الجید: ۳۶، باب تأکید الأخذ بمذاہب الأربعة والتشدید فی ترکہا والخروج عنہا، ط: لاہور)</p><p>جہاں تک اس سوال کا تعلق ہے کہ ہم تقلید کے لیے صحابہ کا انتخاب کریں یا ائمہ اربعہ کا؟ تواس کا مختصر جواب یہ ہے کہ حضراتِ صحابہ کرام رضی اللہ عنہم اجمعین کے مذاہب مدون نہ ہوئے اور نہ ہی ان کی کتابیں موجود ہیں، حضراتِ ائمہ اور ان کے اہم تلامذہ وغیرہ نے قرآن واحادیث ور اقوال صحابہ وغیرہ کی روشنی میں مسائل مرتب ومدون کردیے ؛ اس لیے اس دور میں حضراتِ ائمہ مجتہدین رحمہم اللہ میں سے کسی ایک کی تقلید کی جائے گی، اب ان کے واسطے سے گویا حضراتِ صحابہ کرام کی تقلید ہوئی ؛ لیکن اس کا یہ مطلب نہیں حضراتِ ائمہ کا مرتبہ حضراتِ صحابہ کرام سے بڑھا ہوا ہے ؛ کیونکہ اہل سنت والجماعت میں کوئی مسلمان حضرات ائمہ اربعہ مجتہدین رحمہم اللہ تعالیٰ کو حضراتِ صحابہ کرام رضی اللہ عنہم اجمعین سے افضل نہیں سمجھتا۔</p><p>عن عکرمة، أن أہل المدینة سألوا ابن عباس رضی اللہ عنہما، عن امرأة طافت ثم حاضت، قال لہم: تنفر، قالوا: لا نأخذ بقولک وندع قول زید .[صحیح البخاری ، رقم: 1758، باب إذا حاضت المرأة بعد ما أفاضت) وفی اعلام المؤقعین:(المکثرون من الصحابة):والذین حفظت عنہم الفتوی من أصحاب رسول اللہ - صلی اللہ علیہ وسلم - مائة ونیف وثلاثون نفسا، ما بین رجل وامرأة، وکان المکثرون منہم سبعة: عمر بن الخطاب، وعلی بن أبی طالب، وعبد اللہ بن مسعود، وعائشة أم المؤمنین، وزید بن ثابت، وعبد اللہ بن عباس، وعبد اللہ بن عمر.وقال أبو محمد بن حزم: ویمکن أن یجمع من فتوی کل واحد منہم سفر ضخم قال: وقد جمع أبو بکر محمد بن موسی بن یعقوب بن أمیر المؤمنین المأمون فتیا عبد اللہ بن عباس - رضی اللہ عنہما - فی عشرین کتابا وأبو بکر محمد المذکور أحد أئمة الإسلام فی العلم والحدیث.</p><p>(المتوسطون فی الفتیا منہم):قال أبو محمد: والمتوسطون منہم فیما روی عنہم من الفتیا: أبو بکر الصدیق، وأم سلمة، وأنس بن مالک، وأبو سعید الخدری، وأبو ہریرة، وعثمان بن عفان، وعبد اللہ بن عمرو بن العاص، وعبد اللہ بن الزبیر، وأبو موسی الأشعری، وسعد بن أبی وقاص، وسلمان الفارسی، وجابر بن عبد اللہ، ومعاذ بن جبل؛ فہؤلاء ثلاثة عشر یمکن أن یجمع من فتیا کل واحد منہم جزء صغیر جدا، ویضاف إلیہم: طلحة، والزبیر، وعبد الرحمن بن عوف، وعمران بن حصین، وأبو بکرة، وعبادة بن الصامت، ومعاویة بن أبی سفیان.</p><p>(المقلون):والباقون منہم مقلون فی الفتیا، لا یروی عن الواحد منہم إلا المسألة والمسألتان، والزیادة الیسیرة علی ذلک یمکن أن یجمع من فتیا جمیعہم جزء صغیر فقط بعد التقصی والبحث، وہم: أبو الدرداء، وأبو الیسر، وأبو سلمة المخزومی،..وغیرہم.(إعلام الموقعین عن رب العالمین ۱/۱۰-۱۰)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605907,deoband,عقائد و  ایمانیات,تقلید ائمہ ومسالک
22-Aug-2021,https://darulifta-deoband.com/home/ur/taqleed-fighi-schools/605526,مجدد سے متعلق ہمارے اکابرین دیوبند کا کیا مسلک ہے ؟,"سوال : مجھے یہ پوچھنا ہے کہ مفہومِ حدیث پاک صلی اللّٰہ تعالیٰ علیہ وسلم ہے کہ ہر صدی میں ایک مجدد آتا ہے جو دین کی تجدید کرتا ہے : س۱۔ کیا یہ روایت صحیح ہے ؟ مجدد سے متعلق ہمارے اکابرین دیوبند کا کیا مسلک ہے ؟
س۲۔ کیا اکابرین کی رائے میں حضرت تھانوی رحمة اللّٰہ تعالیٰ علیہ پچھلی صدی کے مجدد تھے اور ان کی تعلیمات ہی اس دور میں نجات کا کامل ذریعہ ہیں؟
س۳۔ کیا اکابرین کی رائے میں حضرت شاہ حکیم محمد اختر صاحب رحمتہ اللہ تعالٰی علیہ اس صدی کے مجدد ہیں اور انکی تعلیمات حضرت تھانوی رحمة اللّٰہ تعالیٰ علیہ کی تعلیمات کے عین مطابق ہیں؟
س۴۔ اگر س۱اور س۲صحیح ہیں تو کیا یہ صحیح ہے کہ اگر کوئی از راہ حسن ظن ان حضرات کو مجدد سمجھ کر ان حضرات کے سلسلہ میں یعنی حضرت شاہ حکیم محمد اختر صاحب کے سلسلہ میں بشرطِ مناسبت کسی انکے کامل تربیت یافتہ سے تعلق کرلے تو اس دور میں کامل دین علما و عملا حاصل ہونے میں سب سے زیادہ اقرب ذریعہ ہوگا بوجوہ ان کے اور ان کے دادا شیخ کے مجدد ہونے کیوجہ سے مگر وہی کہ بشرطِ مناسبت؟","<p>بسم الله الرحمن الرحيم</p><p> </p><p>Fatwa:868-763/N=1/1443</p><p>&nbsp;(۱):جی ہاں! یہ حدیث صحیح ہے، امام حاکم نیسابوری، علامہ سخاوی اور ملا علی قاری وغیرہ نے اس کی سند کو صحیح قرار دیا ہے اور مجدد سے سلسلہ میں اکابرین دیوبند کا مسلک یہ ہے کہ صدی کے مجدد کا ایک شخص ہونا ضروری نہیں، متعدد افراد پر مشتمل جماعت بھی ہوسکتی ہے؛ جیسا کہ امام ربانی حضرت مولانا رشید احمد گنگوہی وغیرہ نے یہی فرمایا ہے (دیکھئے: بذل المجہود، ۱۲: ۳۳۷، ۳۳۸، بہ حوالہ امالی حضرت مولانا محمد یحیی، وغیرہ)۔</p><p>(۲):بہت سے اکابرین نے حضرت اقدس مولانا تھانوی کو مجدد قرار دیا ہے اور اس میں کچھ شک نہیں کہ اللہ تعالی نے حضرت مولانا تھانوی سے دین کی صحیح تبیین وتشریح بالخصوص سنت کی ترویج واشاعت اور بدعت کے قلع قمع کا عظیم کام لیا ہے۔</p><p>(۳): حضرت حکیم محمد اختر صاحب علیہ الرحمہ حضرت تھانوی کے سلسلہ سے ہیں اور اللہ تعالی نے حضرت موصوف سے بھی لوگوں کی اصلاح کے تعلق عظیم کام لیا ہے، باقی حضرت کے مجدد ہونے کے بارے میں اکابرین کی رائے کا احقر کو علم نہیں۔</p><p>(۴): معتبر سلاسل میں کسی بھی سلسلہ سے وابستگی کی صورت میں شریعت وسنت کا صحیح ومعتبر علم اور شریعت وسنت کی کامل اتباع پر علم وعمل میں کامل دین کا حصول ہوسکتا ہے، اسے کسی ایک سلسلہ میں منحصر سمجھنے یا اس باب میں ایک سلسلہ کا دوسرے سلسلہ سے تقابل کرنے کی ضرورت نہیں اور یہ اکابر علمائے دیوبند کے مزاج کے بھی خلاف ہے، اللہ تعالی ہم سب کو صراط مستقیم پر گامزن فرمائیں اور غلو اور افراط وتفریط سے ہم سب کی حفاظت فرمائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605526,deoband,عقائد و  ایمانیات,تقلید ائمہ ومسالک
22-Aug-2021,https://darulifta-deoband.com/home/ur/taqleed-fighi-schools/604207,تقلید کرنے سے عمل کا صیح اور غلط ہونا کیونکر ہے ، جب كہ ایك كی تقلید سے دوسرے كی نفی ہوجائے گی؟,جب ایک امام صاحب ایک امر کو ثابت کریں یہ درست نہیں، دوسرا امام ثابت کریں یہ درست ہے اور ہم کسی ایک کی مان لے تو ہمارے لیے درست ہے ۔ مثلا رفع الیدین امام ابو حنفہ رح کے نزدیک نہ کرنا درست ہے ۔ جبکہ کہ اما حنبل رح کے نزدیک کرنا درست ہے ۔اب ہم رفع الیدین نہ کریں جبکہ امام حنبل رح کے نزدیک کرنا درست۔ اور اگر ہم رفع الیدین کریں تو امام ابو حنیفہ رح کے نزدیک نہ کرنا درست ۔ اب رفع الیدین یا کوئی اور امر امام بدلنے سے جائز اور نا جائزہ ہوجاتا ہے جبکہ کہ امر کو اسلام کی روح سے جائز یا ناجائزہ ہو نا چاہئے ۔,"<p>بسم الله الرحمن الرحيم</p><p> </p><p>Fatwa:842-205T/L=1/1443</p><p>&nbsp;مذکورہ بالا صورت میں تکبیر تحریمہ کے وقت ہاتھ اٹھانا تو متفق علیہ ہے ،لیکن اس کے بعد رکوع میں جاتے وقت اور رکوع سے اٹھتے وقت اور تشہد کے بعد تیسری رکعت کے لئے اٹھتے وقت دونوں ہاتھوں کو اٹھانا ائمہ کے مابین مختلف فیہ ہے،احناف کے یہاں ان مواضع پر ہاتھ نہ اٹھانا افضل اور بہتر ہے؛ کیونکہ عند الاحناف رفع یدین والی حدیثیں منسوخ ہیں جیسا کہ احادیث سے ثابت ہے کہ آپ ﷺ اور صحابہ کرام نے رفع یدین ترک کردیا تھا اور صرف نیت باندھتے وقت ہاتھوں کو اٹھاتے تھے چنانچہ ترمذی شریف میں ہے کہ حضرت عبد اللہ بن مسعود رضی اللہ عنہ نے فرمایا :کیا میں تمہیں آں حضور صلی اللہ علیہ وسلم کی نماز نہ پڑھاؤں؟انہونے پڑھائی تو صرف پہلی مرتبہ دونوں ہاتھوں کو اٹھایا ،علامہ ابن حزم نے الحلی میں اس حدیث کو صحیح کہا ہے ،اس کے علاوہ امام احمد بن حنبل ،دار قطنی ،ابن قطان ، ابن تیمیہ اور امام نسائی کے نزدیک بھی اس حدیث کی صحت مسلم ہے ۔</p><p>عن علقمة، قال: قال عبد اللہ بن مسعود: ألا أصلی بکم صلاة رسول اللہ صلی اللہ علیہ وسلم؟ فصلی، فلم یرفع یدیہ إلا فی أول مرة .(سنن الترمذی ت شاکر 2/ 40)</p><p>جہاں تک آپ کے اس سوال کا تعلق ہے کہ کسی بھی مسئلے پر جواز اور عدم جواز کا حکم لگانے کا حق صرف شریعت کو ہے نہ کہ کسی امام کواس کا جواب یہ ہے کہ احکام شرع دو طرح کے ہیں بعض احکام وہ ہیں جو قرآن وحدیث میں منصوص ہیں اور بعض وہ ہیں جو منصوص نہیں ہیں ،جو احکام منصوص اور واضح الدلالة ہیں ان میں تو ائمہ مجتہدین کا کوئی اختلاف نہیں ہے اور نہ ہی ایسے مسائل میں کسی امام کی تقلید کی جاتی؛ البتہ جو احکام غیر منصوص ہیں ان میں ہی ائمہ مجتہدین کا اختلاف ہے اور ہر ایک مجتہد نے اپنے اپنے اجتہاد کی شرائط کا لحاظ رکھتے ہوئے احکام غیر منصوصہ کو منصوصہ پر قیاس کیا ہے اور قیاس کرنے کے بعد ہی کسی بھی مسئلے پرقیاس کے قواعدکی روشنی میں جواز اور عدم جواز کا حکم لگایا ہے اور یہ حکم لگانا در حقیقت من جانب شرع ہی ہے نہ کہ من جانب مجتہد، مجتہد تو صرف اس کا اظہار کرتا ہے۔</p><p>چنانچہ خود مجتہد کا اعلان ہے کہ"" القیاس مظہر لا مثبت""(شرح عقائد نسفی) کہ ہم کوئی مسئلہ اپنی ذاتی رائے سے نہیں بتلاتے بلکہ ہر مسئلہ کتاب وسنت واجماع امت سے ہی ظاہر کرکے بیان کرتے ہیں ،نیز مجتہد کا یہ بھی اعلان ہے کہ ہم پہلے مسئلہ قرآن پاک میں تلاش کرتے ہیں اگر وہاں نہ ملے تو سنت سے ، اگر وہاں بھی نہ ملے تو اجماع صحابہ سے اور اگر وہ مسئلہ صحابہ کے ما بین مختلف فیہ ہو تو جس طرف خلفائے راشدین کا رجحان ہو تو ہم اس شق کو اختیار کر لیتے ہیں اور اگر یہاں بھی نہ ملے تو اجتہاد کی جو شرطیں ہیں ان کی روشنی میں مسئلے کا حکم تلاش کرتے ہیں ،اب ظاہر ہے کہ یہ بات ہر کس وناکس کی سمجھ سے بالا تر ہے ؛اس لئے ائمہ مجتہدین میں سے کسی ایک کی کلی طور پر تقلید کرنے کو ضروری قرار دیا ہے تاکہ دین کے اندر لوگ من مانی کرکے فساد پیدا نہ کریں اور کسی ایک امام کے مکمل طور پر پاپند ہوکر آسانی سے احکام شرع پر عمل کر سکیں ۔علامہ ابن تیمیہ رحمہ اللہ فرماتے ہیں: وہؤلاء المطلقون لا یفکرون فی فساد النکاح بفسق الولی إلا عند الطلاق الثلاث، لا عند الاستمتاع والتوارث، یکونون فی وقت یقلدون من یفسدہ، وفی وقت یقلدون من یصححہ؛ بحسب الغرض والہوی، ومثل ہذا لا یجوز باتفاق الأمة. (الفتاوی الکبری لابن تیمیة 3/ 204) یعنی یہ لوگ کبھی اس امام کی تقلید کرتے ہیں جو نکاح کو فاسد قرار دیتا ہے اور کبھی اس امام کی جو اسے درست قرار دیتا ہے اپنی غرض اور خواہش کے مطابق اور اس طرح عمل کرنا بالاتفاق ناجائز ہے ۔</p><p>واضح رہے کہ تقلید کا حکم دورِ صحابہ اوردورِ تابعین میں بھی رہا ہے کہ مختلف فیہ یا مجتہد فیہ مسائل میں ہر شخص اپنے اعتبار سے جس پر اعتماد کرتا تھا اس کی تقلید کرتا تھا اور جن مسائل میں کوئی منصوص حکم نہ ہو ان میں کتاب وسنت اور اجماع میں غور کرکے ان میں مذکور علت کی روشنی میں حکم مستنبط کرنا خود احادیث سے ثابت ہے ، مشہور حدیث ہے کہ آپ ﷺ نے جب حضرت معاذ  کو یمن کی طرف بھینجے کا ارادہ کیا تو ان سے کہا: تمھارے پاس مسئلہ آئے تو کیسے فیصلہ کروگے؟ تو حضرت معاذ  نے جواب دیا کتاب اللہ کے مطابق فیصلہ کروں گا ، آپ ﷺ نے پوچھا اگر کتاب اللہ میں یہ مسئلہ نہ مل سکے تو؟ تو انھوں نے جواب دیا سنت کے مطابق فیصلہ کروں گا ، پھر آپﷺ نے پوچھا اگر کتاب اللہ اور سنت رسول اللہ دونوں میں مسئلہ کا حل نہ مل سکے تو؟ تو حضرت معاذ نے جواب دیا پھر اجتہاد واستنباط کرکے اور حکم تلاش کرنے میں کوئی کسر نہ چھوڑوں گا ، آپ ﷺ اس جواب سے بہت خوش ہوئے اور ان کے سینے پر ہاتھ مارا اور پھر کہا تمام تعریف اس اللہ کے لیے ہے جس نے اپنے رسول کے قاصد کو اس چیز کی توفیق دی جس سے اللہ اور اس کے رسول راضی ہیں۔</p><p>اسی طرح ایک دوسری حدیث میں، اگر حاکم اپنے اجتہاد سے فیصلہ کرے اور فیصلہ میں درستگی کو پہونچ جائے تو اس کے لیے دو اجر ہے اور اگر فیصلہ میں غلطی کرجائے تو بھی ایک اجر ہے ؛ اس لیے حضراتِ ائمہ کا اجتہاد کرکے مسائل کا استنباط کرنا خود حضور ﷺ کی حدیث کی وجہ سے ہے اور یہ ممکن ہے کہ ایک مسئلہ میں دوناحیے سے غور کرنے کی وجہ سے حکم میں تبدیلی آجائے مگر اس کی وجہ سے یہ کہنا کہ مسئلہ ائمہ کے بدلنے سے بدلا صحیح نہیں ۔</p><p>المغیرة بن شعبة، عن أناس من أہل حمص، من أصحاب معاذ بن جبل، أن رسول اللہ صلی اللہ علیہ وسلم لما أراد أن یبعث معاذا إلی الیمن قال: ”کیف تقضی إذا عرض لک قضاء؟“ ، قال: أقضی بکتاب اللہ، قال: ”فإن لم تجد فی کتاب اللہ؟“، قال: فبسنة رسول اللہ صلی اللہ علیہ وسلم، قال: ”فإن لم تجد فی سنة رسول اللہ صلی اللہ علیہ وسلم، ولا فی کتاب اللہ؟“ قال: أجتہد رأیی، ولا آلو فضرب رسول اللہ صلی اللہ علیہ وسلم صدرہ، وقال: ”الحمد للہ الذی وفق رسول، رسول اللہ لما یرضی رسول اللہ“ (سنن أبی داود رقم: 3592، باب اجتہاد الرأی فی القضاء) عن عمرو بن العاص، أنہ سمع رسول اللہ صلی اللہ علیہ وسلم یقول: ”إذا حکم الحاکم فاجتہد ثم أصاب فلہ أجران، وإذا حکم فاجتہد ثم أخطأ فلہ أجر“ (صحیح البخاری ، رقم: 7352، باب أجر الحاکم إذا اجتہد فأصاب أو أخطأ)</p><p>نوٹ: تقلید کے موضوع پر مطالعہ کرنے کے لیے آپ تقلید کی شرعی حیثیت مفتی تقی عثمانی صاحب، الکلام المفید فی اثبات التقلید ، سرفراز خان صفدر صاحب اور فتاوی رحیمیہ جلد اول کا مطالعہ کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604207,deoband,عقائد و  ایمانیات,تقلید ائمہ ومسالک
11-Jun-2021,https://darulifta-deoband.com/home/ur/taqleed-fighi-schools/604137,اہل حدیث كیسا فرقہ ہے؟,میرا نام محمد رحمت اللہ ہے ، میں بہار کا رہنے والا ہوں میرا ایک سوال ہے کہ میری بی بی الحدیث ہے اور ہم لوگ دیو بندی ہے میری بی بی الحدیث کے طریقہ پہ نماز پڑھتی ہے اس کی نماز درست ہوگی یا نہیں؟,"<p>بسم الله الرحمن الرحيم</p><p> </p><p>Fatwa:824-760/L=10/1442</p><p>&nbsp;فرقہ اہلِ حدیث اہل سنت والجماعت سے الگ ایک نیا فرقہ ہے اوربہت سے عقائد ومسائل میں ان کا اہلِ سنت والجماعت سے اختلاف ہے، مثلا یہ حضرات ائمہ پر لعن طعن کرتے ہیں ، تقلید کو شرک کہتے ہیں وغیرہ ؛ لہذا اگر واقعی آپ کی اہلیہ بھی اسی نظریہ پر قائم ہے توحکمت ونرمی سے آپ اپنی اہلیہ کو راہِ راست پر لانے کی کوشش کریں اور جب تک وہ اپنے مسلک (اہلِ حدیث) پر قائم ہے اور اسی کے مطابق نماز ادا کرتی ہے تو اس کو منع کرنے میں اصرار اور زبردستی نہ کریں ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604137,deoband,عقائد و  ایمانیات,تقلید ائمہ ومسالک
03-Apr-2021,https://darulifta-deoband.com/home/ur/taqleed-fighi-schools/603775,حنفی امام کے لئے شافعی مقتدی کی رعایت کرنا,کیرالا میں تراویح سنانے کیلئے جانا ہوا وہاں اکثریت شافعی رحمة کے مقلدین کی ہے جب میں نماز پڑھاتا تھا تو وہاں کے مقتدی مجھے شافعی مسلک کے مطابق نماز پڑھانے بولتے تھے انکا کہنا تھا کہ کہ اگر آپ حنفی کے مطابق نماز پڑھائیں گے تو مقتدیوں کو پریشانی کا سامنا کرنا پڑے گا کیا میں شافعی کے مطابق نماز پڑھا سکتا ہوں؟,"<p>بسم الله الرحمن الرحيم</p><p> </p><p>Fatwa:726-224T/sn=8/1442</p><p>&nbsp;حنفی امام کے لئے دوسرے مسلک کے مقتدی حضرات کی، صرف اس حد تک رعایت کی گنجائش ہے کہ اس کی وجہ سے اس (امام) کی نماز میں کراہت نہ آئے، اگر ان کی رعایت کی وجہ سے امام کی نماز میں کراہت آتی ہو یا نماز فاسد ہوتی ہو تو پھر شرعا رعایت جائز نہیں ہے، مثلا وتر دو سلام کے ساتھ پڑھانا، فجر میں قنوت پڑھنا وغیرہ، ان میں رعایت جائز نہ ہوگی۔</p><p>(لا) ینقضہ (مس ذکر) لکن یغسل یدہ ندبا (وامرأة) وأمرد، لکن یندب للخروج من الخلاف لا سیما للإمام، لکن بشرط عدم لزوم ارتکاب مکروہ، مذہبہ.(الدر المختار)</p><p>(قولہ: لکن یندب إلخ) قال فی النہر: إلا أن مراتب الندب تختلف بحسب قوة دلیل المخالف وضعفہ.</p><p>(قولہ: لکن بشرط) استدراک علی ما فہم من الکلام من أن الإمام یراعی مذہب من یقتدی بہ سواء کان فی ہذہ المسألة أو غیرہا، وإلا فالمراعاة فی المذکور ہنا لیس فیہا ارتکاب مکروہ مذہبہ. اہ. ح. بقی ہل المراد بالکراہة ہنا ما یعم التنزیہیة؟ توقف فیہ ط. والظاہر نعم، کالتغلیس فی صلاة الفجر، فإنہ السنة عند الشافعی مع أن الأفضل عندنا الإسفار فلا یندب ومراعاة الخلاف فیہ، وکصوم یوم الشک فإنہ الأفضل عندنا. وعند الشافعی حرام، ولم أر من قال: یندب عدم صومہ مراعاة للخلاف، وکالاعتماد وجلسة الاستراحة السنة عندنا ترکہما. ولو فعلہما لا بأس کما سیأتی فی محلہ.، فیکرہ فعلہما تنزیہا مع أنہما سنتان عند الشافعی.(الدر المختار وحاشیة ابن عابدین (رد المحتار) 1/ 279، مطبوعة: مکتبة زکریا، دیوبند، الہند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603775,deoband,عقائد و  ایمانیات,تقلید ائمہ ومسالک
14-Mar-2021,https://darulifta-deoband.com/home/ur/taqleed-fighi-schools/603671,کیا فقہ جعفریہ کے امام کے پیچھے نماز یا نماز جنازہ پڑھ سکتے ہیں؟,میرا تعلق فقہ حنفی سے ہے ،میرا سوال یہ ہے کہ کیا فقہ جعفریہ کے امام کے پیچھے نماز یا نماز جنازہ پڑھ سکتے ہیں؟ دوسرا سوال یہ ہے کہ ہم فقہ مالکی کی تقلید یا ان کے طریقے سے نماز کی ادائیگی کر سکتے ہیں؟,"<p>بسم الله الرحمن الرحيم</p><p> </p><p>Fatwa : 832-616/H=07/1442</p><p>&nbsp;(۱) نہ پڑھنا چاہئے کیونکہ جائز نہیں۔</p><p>(۲) جب آپ کا تعلق فقہ حنفی سے ہے تو فقہ مالکی کی تقلید میں نماز اداء کرنے کی کچھ ضرورت نہیں پس ان کے طریقہ پر ادائیگی نہیں کرسکتے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603671,deoband,عقائد و  ایمانیات,تقلید ائمہ ومسالک
