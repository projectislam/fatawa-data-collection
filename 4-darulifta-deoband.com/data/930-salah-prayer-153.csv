issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/salah-prayer/41937,فجر کی نماز سے پہلے دو رکعت سنّت موکدہ پڑھنا واجب ہے,فجر کی سنت موٴکدہ پڑھنے کے سلسلے میں صحیح رائے کیا ہے؟کیا ہم فرض نماز کے بعد دو رکعت سنت موٴکدہ پڑھ سکتے ہیں؟میرا ایک دوست سعودی عرب میں رہتاہے ، اس نے کہا کہ اگرتمہارے پاس وقت کم ہو اورایسا لگے کہ جماعت چھوٹ جائے گی تو تم کو مسجد میں فرض نماز میں شامل ہوجانا چاہئے ، اس کے ثبوت میں اس نے دو سے زیادہ احادیث پیش کئے ہیں۔ میں تذبذب کا شکار ہوگیا ہوں ۔ براہ کرم، اس بارے میں میری رہنمائی فرمائیں۔,"<p>بسم الله الرحمن الرحيم</p><p> Fatwa ID: 1446-1446/M=1/1435-U

فجر کی فرض سے پہلے دو رکعت سنت تمام سنتوں میں سب سے زیادہ موٴکد ہے، حدیث میں اس کی بڑی فضیلت اور تاکید آئی ہے، ایک حدیث میں ہے: ”رکعتا الفجر خیر من الدنیا وما فیہا“ ترجمہ: فجر کی دو رکعت سنت دنیا ومافیہا سے بہتر ہے۔ (اخرجہ احمد فی المسند ومسلم فی صحیحہ والترمذی فی جامعہ) اور ایک روایت میں ہے کہ ”فجر کی دو سنت پڑھا کرو اگرچہ تمھیں گھوڑے روند ڈالیں“ (مسند احمد: ۴/۴۰۵، ابوداوٴد، برقم: ۱۲۵۸) اس لیے اگر فجر کی جماعت شروع ہوجانے کے بعد کوئی شخص مسجد میں حاضر ہوا اور توقع یہ ہے کہ وہ سنت پڑھ کر امام کو ردوسری رکعت کے قیام یا قعدہ میں پالے گا تو اسے سنت فجر ترک نہ کرنا چاہیے بلکہ اس کو چاہیے کہ سنت ادا کرکے پھر جماعت میں شریک ہوجائے، لیکن یہ سنت کسی دیوار یا ستون کی آڑ میں صفوں سے باہر ہوکر ادا کرنی چاہیے، صفوں کے بیچ میں یا صف سے بالکل لگ کر ادا نہ کرے اور اگر ایسے وقت میں پہنچا کہ جماعت کی نماز آخری مرحلے میں تھی اور اتنا وقت نہیں کہ سنت پڑھ کر امام کے ساتھ نماز میں شریک ہوجائے بلکہ اندیشہ یہ ہے کہ اگر سنت پڑھنے میں لگا تو جماعت بالکلیہ فوت ہوجائے گی، ایسی صورت میں اس کو چاہیے کہ سنت کو چھوڑکر جماعت میں شامل ہوجائے، پھر اگر سنت فجر بعد میں پڑھنا چاہے تو فجر کے بعد طلوعِ شمس سے پہلے نہ پڑھے کیونکہ اس وقت نفل نماز مکروہ ہے، بلکہ طلوعِ شمس کے بعد مکروہ وقت ختم ہوجانے کے بعد پڑھ لے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41937,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41934,تراویح نماز کے بعد دوع,میرا سوال یہ ہے کہ ہمارے گاؤں کی مسجد میں ہر سال مختلف حافظ تراویح پڑھاتے ہیں، کوئی حافظ تراویح کے بعد وتر سے پہلے دعا مانگتا ہے، اور کوئی حافظ نہیں مانگتا، درست کیا ہے؟ مہربانی کر کے رہنمائی فرمائیں۔,"<p>بسم الله الرحمن الرحيم</p><p> فتوی: 1562-1183/D=11/1433

تراویح کے بعد مسنون وضروری ہے نہ وتر کے بعد، البتہ تراویح میں چونکہ قرآن پاک کے ایک حصہ کی قرأت سے فراغت ہوئی ہے اور تلاوت قرآن کے بعد دعا کرنا مستحب ہے، اس لیے تراویح کے بعد دعا کرنا مستحب اور اولیٰ ہوگا، لیکن اجتماعی دعا کرنے کا پابند کرنے کی اس میں بھی ضرورت نہیں۔ (امداد الاحکام: ۲/۲۳۹)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41934,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41922,جاندار کی تصویر کا نماز پر اثر,کیا جاندار کی تصویر گھر کے کسی بھی کونے میں ہو الماری وغیرہ میں یا کتابوں وغیرہ میں تو کیا نماز ہو جاتی ہے اس گھر میں؟ اور کیا اس گھر میں فرشتے داخل ہوتے ہیں؟,"<p>بسم الله الرحمن الرحيم</p><p> فتوی: 1872-1442/B=11/1433

اگر تصویر ظاہر ہو ڈھکی چپی نہ ہو تو سامنے ہو یا دائیں بائیں ہو نماز مکروہ ہوتی ہے۔ اور ایسے گھر میں رحمت کے فرشتے نہیں آتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41922,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41859,گٹر کے اوپر بنے ہوئے پختہ فرش پر نماز,آج کل گھروں میں زمین کے اندر گٹر بنانے کا نظام ہے، گٹر کے اوپر فرش بنا دیا جاتا ہے، کیا اس جگہ یعنی گٹر کے اوپر فرش پر نماز پڑھنا جائز ہے یا نہیں؟ مہربانی فرما کر تفصیل سے جواب دیں۔,"<p>بسم الله الرحمن الرحيم</p><p> فتوی: 1487-1487/M=11/1433

اس گٹر کے اوپر بنے ہوئے پختہ فرش پر نماز پڑھ سکتے ہیں، بشرطیکہ اوپر فرش پر ناپاکی نہ ہو، البتہ اس پر نماز پڑھنا کراہت سے خالی نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41859,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41810,پہاڑی علاقوں میں مسافتِ سفر کیا ہے؟,عرض یہ ہے کہ مسافتِ سفر جو اڑتالیس میل 78کلومیٹربتائی جاتی ہیآیا اس میں میدانی علاقے اور پہاڑی علاقے سب برابر ہیں یا کہ فرق ہے؟جب کہ یہ تو صاف ظاہراورمشاہدے کی بات ہے کہ میدانی علاقے کی بنسبت پہاڑی علاقے میں آدمی کے چلنے کی رفتارمیں واضح فرق ہے، ہماراعلاقہ(مری) پہاڑی علاقہ ہے اور یہ بات اچھی طرح واضح ہے کہ میدانی علاقیکی رفتار اس رفتار سے دگنی ہوتی ہے جو ہمارے علاقے میں ہوتی ہے۔۔ پیدل بھی اور گاڑی میں بھی تو اگر تین منزل کا اعتبار اصل ہے تو وہ تو ہمارے لیے یقیناً اڑتالیس کے بجائے ۲۴ میل پر ہی پوری ہو جائے گی اب ہمارے لیے کیا حکم ہے؟مسافتِ سفر ہمارے لیے کیا ہے؟اور اس کی تحدید کی جائے گی یا نہیں؟مبتلیُ بہ کے سپرد ہو گا معاملہ؟,"<p>بسم الله الرحمن الرحيم</p><p> فتوی: 102-94/N=2/1434

(۱) تا (۲) مسافت سفر شرعی میں صحیح اور مفتی بہ قول کے مطابق اصل تین دن کی مسافت کا اعتبار ہے، فرسخ یا میل وغیرہ کا اعتبار اصل نہیں ہے، لیکن میدانی اور ہموار علاقوں میں ہمارے اکابر نے بزرگوں کی آسانی وسہولت کے لیے 48 میل انگریزی سے اس کی تحدید کو راجح قدرار دیا ہے جس کی مقدار کلومیٹر کے حساب سے سوا ستتر کلو میٹر ہوتی ہے، اور پہاڑی راستہ میں چونکہ چڑھائی ہوتی ہے اور وہ راستہ میدانی راستہ کے بنسبت دیر میں قطع ہوتا ہے اس لیے اس میں ۴۸ میل کا اعتبار نہ ہوگا بلکہ ایک متوسط طاقت وقوت والا آدمی آرام واستراحت اور ضروریات پوری کرنے کے ساتھ تین دن میں جتنی مسافت قطع کرے گا، وہ پہاڑی علاقوں میں سفر شرعی کی مقدار ہوگی۔ اورعوام کی آسانی وسہولت کے لیے بہتر یہ ہے کہ پہاڑی علاقہ کے مستند ومعتبر علما کلومیٹر کے حساب سے مسافت سفر شرعی کی تحدید کردیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41810,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41795,کیا اہل حدیث اور بریلوی کے پیچھے نماز ہو جاتی ہے؟,کیا اہل حدیث اور بریلوی کے پیچھے نماز ہو جاتی ہے؟,"<p>بسم الله الرحمن الرحيم</p><p> فتوی: 1508-950/L=11/1433

غیرمقلد امام اگر تقلید کو شرک نہیں سمجھتا ائمہ کرام کو برا نہیں کہتا، طہارت وصلاة کے ان مسائل میں جن میں حنفی مذہب کی نماز کا مدار ہے کی رعایت کرکے نماز ادا کرتا ہے تو اس کی اقتدا میں نماز ادا کرنے کی گنجائش ہے، بریلوی امام کے عقائد اگر حد شرک تک پہنچے ہوئے نہ ہوں تو اس کی اقتداء میں نماز کراہت تحریمی کے ساتھ ادا ہوجاتی ہے، مجبوری نہ ہو تو غیرمقلد یا بریلوی امام کی اقتداء میں نماز ادا نہ کی جائے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41795,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41775,کن چیزوں کو دیکھ کر امام کا تقرر کرنا چاہِئے,ہم نے مسجد کے امام کے تقر کے لئے اخبار میں اشتہار دیا ہے جو پانچ نمازوں کی امامت کرے اور خطبات بھی کرے تو ہمیں کن چیزوں کو دیکھ کر امام کا تقرر کرنا چاہِئے ، ذرا شرائط بتادیں ۔,"<p>بسم الله الرحمن الرحيم</p><p> فتوی: 1500-1500/M=11/1433

امام صحیح العقیدہ ہو، قرآن تجوید کے ساتھ پڑھتا ہو، طہارت ونماز کے مسائل سے واقف ہو، متبع سنت ہو، ان اوصاف کا خیال رکھتے ہوئے امام کا تقرر کرنا چاہیے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41775,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41756,امام کے پیچھے الحمد پڑھنا چاہئے یانہیں؟,امام کے پیچھے الحمد پڑھنا چاہئے یانہیں؟,"<p>بسم الله الرحمن الرحيم</p><p> فتوی: 1537-1534/M=11/1433

نہیں پڑھنا چاہیے، احادیث مبارکہ سے اس کا ثبوت ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41756,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41720,سفر کی حالت میں رکوع اور سجود کی تسبیحات؟,سفر کی حالت میں رکوع اور سجود کی تسبیحات پوری پڑھنی ہے یا تخفیف کرسکتے ہیں؟ مزید یہ بھی فرمائیں کہ ثنا اور قعدہ اخیرہ میں درود اور دُعا کے بغیر نماز ہوجائے گی یا پڑھنا ضروری ہے؟,"<p>بسم الله الرحمن الرحيم</p><p> فتوی: 1778-1371/B=11/1433

سفر کی حالت میں اگر بہت ہی عجلت کا موقعہ ہے تو رکوع اور سجود کی تسبیح کی تسبیح میں تخفیف کرکے ایک بار بھی پڑھ سکتے ہیں، ثنا کے بغیر بھی نماز درست ہے، قعدہٴ اخیرہ میں التحیات پڑھ کر اللہ صل علی محمد وعلی آل محمد، پھر اللہم اغفر لی کہہ کر سلام پھیر سکتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41720,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41717,میں جب رکوع کیلئے جھکتا ہوں تو میری کمر سیدھی نہیں ہوتی,میں جب رکوع کیلئے جھکتا ہوں تو میری کمر سیدھی نہیں ہوتی ، کمر سیدھی کرنے کے لیے مجھے اپنے گھٹنے موڑنے پڑتے ہیں،اگر گھٹنے سیدھے کرتا ہوں تو کمر سیدھی نہیں ہوتی،میرے لیے کیا حکم ہے؟,"<p>بسم الله الرحمن الرحيم</p><p> فتوی: 1777-1370/B=11/1433

اگر مجبوری ہے تو رکوع میں اپنے گھٹنوں کو سیدھا رکھیں اور کمر جس قدر جھک سکے جھکائیں، آپ کا رکوع کامل ادا ہوجائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41717,deoband,عبادات,صلاة
30-Aug-2020,https://darulifta-deoband.com/home/ur/salah-prayer/41700,بریلوی امام كے پیچھے نماز ادا كرنے سے نماز ہوجائے گی,میرا سوال ہے کہ میں نے عشاء کی نماز ایک دفعہ بریلوی کی مسجد میں ادا کردی تھی تو کیا میری نماز ادا ہوگئی ؟ کیوں کہ امام صاحب بریلوی تھی اور میں نے ان کے پیچھے نماز پڑھی تھی ۔,"<p>بسم الله الرحمن الرحيم</p><p> فتوی: 1779-000/B=11/1433

نماز کراہت تحریمی کے ساتھ ہوگئی، جماعت کی فضیلت حاصل ہوگئی، اس کے اعادہ کرنے کی ضرورت نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41700,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41663,عصر کے بعد نوافل ادا کرنا,میں نے آپ سے یہ پوچھنا تھا کہ عصر کے بعد اور سورج غروب ہونے سے پہلے نوافل ادا کر سکتے ہی یا نہیں؟,"<p>بسم الله الرحمن الرحيم</p><p> فتوی: 1489-1116/D=10/1433

مذکورہ دونوں وقتوں میں نوافل منع ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41663,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41651,مشینی اذان کا مسئلہ,اگر کسی مسجد میں گھڑی کو اس طرح پروگرم کر دیا جائے کہ پانچوں وقت اوٹومٹک اذان ہو اور کوئی شخص اذان نہ کہے اور یہ اذان رکارڈ شدہ اذان ہو جیسے کسی کی آوازرکارڈ کی جاتی ہے اور لوگ اس اذان پر نماز پڑھتے ہوں تو ایسی نماز پڑھنے اور پڑھانے والوں کے لئے کیا حکم ہے؟ قرآن و حدیث کے حوالے سے جواب دیں اور جلدی جواب دیں تاکہ لوگوں کی نماز صحیح طریقے سے ادا ہو۔,"<p>بسم الله الرحمن الرحيم</p><p> فتوی: 1455-924/L=11/1433

اذان کہنا پنجوقتہ نماوں کے لیے سنت موٴکدہ ہے، اور یہ سنیت اسی وقت ادا ہوگی جب کہ کوئی عقلمند مرد کہے، گھڑی کی اذان اس کے لیے کفایت نہیں کرے گی، لہٰذا جس مسجد میں گھڑی کی اذان پر نماز ہوتی ہے گویا وہ بغیر اذان کے نماز ہوئی اس لیے آئندہ اس طریقہ پر اذان دینے کو بند کردیا جائے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41651,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41648,کیا ہم عشا کی نماز کے بعد جو وتر پڑھتے ہیں، کیا رمضان میں ہم اگر وتر پڑھ لیں تو کیا تراویح نہیں پڑھ سکتے؟,کیا ہم عشا کی نماز کے بعد جو وتر پڑھتے ہیں، کیا رمضان میں ہم اگر وتر پڑھ لیں تو کیا تراویح نہیں پڑھ سکتے؟,"<p>بسم الله الرحمن الرحيم</p><p> فتوی: 1456-925/L=11/1433

تراویح کی نماز کا وقت عشاء کی نماز کے بعد سے طلوع صبح صادق تک رہتا ہے اور وتر کی نماز سے پہلے یا بعد ہرطرح پڑھنا درست ہے، اس لیے وتر پڑھ لینے کے بعد تراویح کی نماز پڑھنا درست ہے، والصحیح أن وقتہا ما بعد العشاء إلی طلوع الفجر قبل الوتر وبعدہ․ (عالمگیري: ۱/۱۱۵)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41648,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41607,وصو کا ٹوٹنا جماعت کے نماز میں,اگر جماعت کی نماز میں وضو ٹوٹ جائے تو کون سا عمل بہتر ہے؟۱ ناک پکڑ کے صف کے آگے سے گزر جائیں ، یا ۲ ناک پکڑ کے پیچھے صفیں چیر کر گزر جائیں؟براہ مہربانی حوالہ بھی دیں اگر عربی مستند حوالہ ہو تو وہ بھی ارسال کریں۔,"<p>بسم الله الرحمن الرحيم</p><p> فتوی: 1048-1042/N=11/1433

احادیث میں ”لِیَنْصَرِفْ“ کا لفظ مطلق آیا ہے، کسی خاص طریقہ کی تعیین نہیں کی گئی ہے، اس لیے دونوں طریقے جائز ودرست ہیں، البتہ دونوں میں سے جس میں اپنے لیے اور دوسروں کے لیے سہولت وآسانی زیادہ اور دقت ودشواری کم ہو اسے اختیار کرنا اولیٰ وبہتر ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41607,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41567,وتر کی نماز سے پہلے دعا کیوں ؟ وتر کے بعد کیوں نہیں ؟,ہمارے کچھ ساتھیوں نے مجھ سے یہ سوال کیا کہ دعا تو ہر نماز کی تکمیل کے بعد ہوتی ہے جیسے مغرب کی نماز میں تین رکعت مکمّل ہونے کے بعد دعا ہوتی ہے لیکن رمضان میں وتر کی نماز سے پہلے دعا کیوں ہوتی ہے؟ قیاس کا تقاضا تو یہ ہے کہ وتر کی جماعت مکمّل ہونے کے بعد دعا ہو، وجہ تحریر فرماکر اشکال کا ازالہ فرمائیں۔,"<p>بسم الله الرحمن الرحيم</p><p> فتوی: 1521-1041/H=10/1433

بیس رکعات تراویح مستقل ایک نماز ہے اس لیے اس کے بعد دعاء کرلی جاتی ہے اور وہ بھی سرا مختصر کرنا مستحب درجہ میں ہے اگرکوئی نہ کرے تو کچھ کراہت کا موجب نہیں، لازم سمجھنا یا قرار دینا بھی درست نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41567,deoband,عبادات,صلاة
31-Aug-2020,https://darulifta-deoband.com/home/ur/salah-prayer/41557,كیا معتكف عورت گرمی كی وجہ سے گھر كے صحن میں آسكتی ہے؟,میری عمر چوبیس سال ہے اور میں طالب علم ہو ں اور میری امی اعتکاف میں بیٹھی ہیں اور بیمار بھی ہیں ، ان کی عمر ساٹھ سال ہوگئی ہے، گھر میں کام کرنے کے لیے میری چھوٹی بہن ہے ،وہ بھی طالبہ ہے ، اور امی گرمی کی وجہ سے کمرہ میں نہیں رہ سکتیں جب لائٹ نہیں ہوتی ہے ، ہم سب گھر میں کے صحن میں سوتے ہیں، کیا رات کو امی بھی ہمارے ساتھ صحن میں سو سکتی ہیں؟ مطلب کھلے آسمان کے نیچے ؟ براہ کرم، رہنمائی فرمائیں۔,"<p>بسم الله الرحمن الرحيم</p><p> فتوی: 1448-1448/M-10/1433

اعتکاف کی حالت میں معتکف (اعتکاف کی جگہ) کو چھوڑکر صحن میں سونا صحیح نہیں، طبعی ضرورت کے بغیر اپنی جگہ سے باہر نہ جائیں، گرمی برداشت کریں، یا لائٹ غائب ہونے کے وقت ہوا کے لیے کوئی اور نظم کردیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41557,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41541,فجر كی سنتوں كے بارے میں,فجر کی سنت موٴکدہ پڑھنے کے بارے میں صحیح نظریہ کیا ہے؟کیا ہم فرض کے بعد دو رکعات سنت موٴکدہ پڑھ سکتے ہیں؟میرا ایک دوست جو اس وقت سعودی عرب میں رہتاہے، نے کہا ہے کہ اگر تمہارے پاس وقت بہت کم ہو اور ایسا لگے کہ نماز چھوٹ جائے گی تو تم کو جماعت میں شامل ہوجانا چاہئے اور اس مسئلہ کو صحیح ثابت کرنے کے لیے اس نے دو سے زیادہ حدیثیں بتائی ہے۔ اس لئے میں تذبذب میں ہوں۔ براہ کرم، میری رہنمائی فرمائیں۔,"<p>بسم الله الرحمن الرحيم</p><p> فتوی: 1515-1515/M=11/1433

سنت فجر کی حدیث میں بڑی تاکید آئی ہے، حدیث میں آیا ہے: لا تَدَعوا رکعتي الفجر وَلَو طَرَدتکم الخیلُ ترجمہ: فجر کی دو رکعت نہ چھوڑو چاہے گھوڑا تمھیں روند ڈالے۔ (ابوداوٴد ومسند احمد) اس جیسی روایت کی بنا پر فقہاء نے یہ لکھا ہے کہ اگر فجر کی جماعت کھڑی ہو اور جماعت کے ساتھ آخری رکعت بلکہ قعدہٴ اخیرہ بھی ملنے کی توقع ہو تو سنت فجر ایک کنارہ ہوکر جلد ادا کرلے پھر جماعت میں شریک ہوجائے، صفوں سے لگ کر سنت نہ پڑھے اور اگر بالکلیہ جماعت فوت ہوجانے کا اندیشہ ہو تو سنت چھوڑکر جماعت میں شریک ہوجائے۔ اور پھر چھوٹی ہوئی سنت کو فرض کے بعد طلوع آفتاب سے پہلے نہ پڑھے کیونکہ اس وقت کوئی نماز نہیں ہے۔ اگر سنت پڑھنی ہے تو طلوع آفتاب کے بعد مکروہ وقت ختم ہوجانے پر پڑھے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41541,deoband,عبادات,صلاة
01-Sep-2020,https://darulifta-deoband.com/home/ur/salah-prayer/41533,روزے میں مہندی لگا سکتے ہیں کہ نہیں ؟براہ کرم، جواب دیں۔,روزے میں مہندی لگا سکتے ہیں کہ نہیں ؟براہ کرم، جواب دیں۔,"<p>بسم الله الرحمن الرحيم</p><p> فتوی: 1519-1005/H=10/1433

جس کو جہاں لگانا جائز ہے روزہ میں بھی جائز ہے، مہندی لگانے کی وجہ سے روزہ کے فاسد ہونے یا ٹوٹنے اور مکروہ ہونے کا حکم عائد نہیں ہوتا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41533,deoband,عبادات,صلاة
31-Aug-2020,https://darulifta-deoband.com/home/ur/salah-prayer/41530,نماز میں کیا کپڑوں کو موڑ کر پڑھنا جائزہے؟,(۱) نماز میں کیا کپڑوں کو موڑ کر پڑھنا جائزہے؟(۲) اور کیا ٹخنو کے نیچے پینٹ پہننے سے نماز نہیں ہوتی ؟,"<p>بسم الله الرحمن الرحيم</p><p> فتوی: 916-910/N=10/1433

(۱) کپڑا اگر معتاد اور جائز حد سے متجاوز نہ ہو تو اسے موڑکر نماز پڑھنا مکروہ ہے، حدیث میں اس سے منع کیا گیا ہے، اور اگر پینٹ یا پائجامہ ٹخنے سے نیچے ہو تو ٹخنے سے اوپر کرنے کے لیے موڑنا مکروہ نہیں، یہ صورت حدیث کے مصداق سے خارج ہے۔
(۲) پینٹ، پائجامہ یا لنگی وغیرہ ٹخنے سے نیچے ہو تو اس صورت میں نماز تو درست ہوگی لیکن پائجامہ وغیرہ ٹخنے سے نیچے رکھنا ناجائز اور گناہ کبیرہ ہے، اس لیے اس عمل معصیت کی وجہ سے نماز کا ثواب گھٹ جائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41530,deoband,عبادات,صلاة
