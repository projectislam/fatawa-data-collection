issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/islamic-beliefs/59133,حضرت آدم (علیہ السلام ) کی توبہ کا وسیلہ کیا تھا؟ کوئی کہتاہے کہ نبی تھا، کوئی کہتا ہے کہ دعا ہے۔,حضرت آدم (علیہ السلام ) کی توبہ کا وسیلہ کیا تھا؟ کوئی کہتاہے کہ نبی تھا، کوئی کہتا ہے کہ دعاہے۔ آپ قرآن وحدیث کی روشنی میں صحیح جواب دیں۔,"<p>بسم الله الرحمن الرحيم</p><p> </p><p>
	Fatwa ID: 913-929/L=7/1436-U</p><p>
	توبہ کے لیے حضرت آدم علیہ اسلام کو جن کلمات کی تلقین کی گئی تھی اس سلسلے میں مفسرین صحابہ سے کئی روایات منقول ہیں، مشہور قول حضرت ابن عباس رضی اللہ عنہ کا ہے کہ وہ کلمات وہی ہیں جو قرآن مجید میں دوسری جگہ منقول ہیں یعنی: رَبَّنَا ظَلَمْنَا أَنْفُسَنَا وَإِنْ لَمْ تَغْفِرْ لَنَا وَتَرْحَمْنَا لَنَکُونَنَّ مِنَ الْخَاسِرِینَ․ در منثور وغیرہ میں حضرت آدم علیہ السلام کا آپ صلی اللہ علیہ وسلم کے وسیلے سے دعا کرنا بھی مذکور ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59133,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58955,کیا حنفی اور دیوبندیوں کے عقائد ایک ہیں ؟,کیا حنفی اور دیوبندیوں کے عقائد ایک ہیں ؟کیا حنفی کے عقائد اوراہل السنت و الجماعت کے عقائد ایک ہیں؟ عقیدے میں اہل السنت و الجماعت کس کو مانتے ہیں؟ جب کہ دیوبندی ابو منصور ماتریدی کو مانتے ہیں؟,"<p>بسم الله الرحمن الرحيم</p><p> Fatwa ID: 589-585/B=7/1436-U

اہل السنة والجماعة اس وقت حنفیہ، مالکیہ، شافعیہ اور حنابلہ میں منحصر ہیں، وہذہ الطائفة الناجیة قد اجتمعت الیوم في مذاہب أربعة وہم الحنفیون والمالکیون والشافعیون والحنبلیون -رحمہم اللہ تعالی- ومن کان خارجًا عن ہذہ الأربعة في ہذا الزمان فہو من أہل البدعة والنار․ (طحطاوي علی الدر ۴/۱۵۳ اتحاد) اور ان سب کے بنیادی عقائد مین اختلاف نہیں، بعض جزوی عقائد میں ا مام ابوالحسن اشعری اور امام ابومنصور ماتریدی کے درمیان قدرے اختلاف تھا، ان جزوی عقائد میں شافعیہ امام ابوالحسن اشعری کا اتباع کرتے ہیں اور احناف امام ابومنصور ما تریدی کا، دونوں حضرات کے متبعین اہل السنة والجماعت میں سے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58955,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58950,میرے ذہن میں کچھ غلط باتیں تھیں جن کے بارے میں مجھے بعد میں معلوم ہوا کہ اگر یہ باتیں ذہن میں ہوں تو بندہ اسلام سے خارج ہوجاتاہے، میں نے خلوص سے توبہ کی ،,میں دیوبندی مسلمان ہوں، مجھے وسوسہ کی شکایت تھی، میرے ذہن میں کچھ غلط باتیں تھیں جن کے بارے میں مجھے بعد میں معلوم ہوا کہ اگر یہ باتیں ذہن میں ہوں تو بندہ اسلام سے خارج ہوجاتاہے، میں نے خلوص سے توبہ کی ، کلمہ طیبہ اور شہادت پڑھا، لیکن مجھے اطمینان نہیں ہے، کیا میں دوبارہ مسلمان ہوگیاہوں؟ یا مجھے غسل کرکے گواہوں کے سامنے توبہ کرنے کے ساتھ ساتھ کلمہ بھی پڑھنا ہوگا؟اس بارے میں کوئی نہیں جانتاہے اور نہ میں چاہتاہوں کہ کوئی اس بارے میں جانے ۔,"<p>بسم الله الرحمن الرحيم</p><p> </p><p>
	Fatwa ID: 686-544/D=7/1436-U (۱) وساوس کی طرف دھیان نہ دیا جائے۔ (۲) دو رکعت صلاة توبہ کی نیت سے تازہ وضو کرکے پڑھ لیں، پہلی رکعت میں قل یا ایہا الکافرون اور دوسری رکعت میں قل ہو اللہ احد پڑھ لینا بہتر ہے، نماز بعد صدق دل سے اللہ تعالیٰ کے سامنے توبہ کریں۔ (۳) ایک تسبیح درود شریف کی ایک تسبیح کلمہ طیبہ کی اور ایک تسبیح استغفار کی روزانہ پڑھ لیا کریں۔ (۴) کسی ایسے عالم کو جو نیک وصالح باعمل ہو (اور کسی شیخ کا صحبت یافتہ ہو تو بہتر ہے، منتخب کرلیں) کبھی کبھی اس کے پاس جاکر اپنے وساوس اور خیالات کا ذکر کرکے اصلاح حاصل کرلیں۔ یہ عالم خواہ شہرت یافتہ نہ ہو مگر اس کے پاس بیٹھنے اور اس کی بات سننے سے اللہ کی یاد اور آخرت کی طرف میلان پیدا ہوتا ہو کافی ہے۔ نوٹ: گواہوں کے سامنے کلمہ پڑھنے اور توبہ کرنے کی ضرورت نہیں ہے۔ نوٹ: (۲) صحبت یافتہ عالم جس کی دو علامت اوپر ذکر کی گئی ہے اگر اس کے پاس آنے جانے سے میلان طبیعت کا ہو تو اس سے مستقل طور پر اصلاحی تعلق قائم کرلیں، پھر جب اس سے زیادہ فائدہ دینیہ محسوس ہونے لگے تو خود اس سے یا اس کے مشورہ سے کسی اجازت یافتہ صاحب نسبت بزرگ سے بیعت کا تعلق قائم کرلیں۔ نوٹ: (۳) آئندہ جو حال پیش آئے یہاں لکھ کر تشفی حاصل کریں، اس تحریر کو ساتھ میں منسلک کردیں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58950,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58927,میرا سوال یہ ہے کہ کیا روضہ رسول کے سامنے کھڑے ہو کر ”السلام علیکم یا رسول اللہ“ کہنا جائز ہے؟ نیز یا کیا اگر کوئی دوست عمرہ پر جارہا ہو اور اس کے ذریعہ سے سلام بھیجنا کہ روضہ رسول پر میرا نام لے کر نبی پاک کو سلام دیدینا صحیح ہے ؟ کیا اس طرح سلام نبی پاک کو پہنچ جاتاہے؟جزاک اللہ,میرا سوال یہ ہے کہ کیا روضہ رسول کے سامنے کھڑے ہو کر ”السلام علیکم یا رسول اللہ“ کہنا جائز ہے؟ نیز یا کیا اگر کوئی دوست عمرہ پر جارہا ہو اور اس کے ذریعہ سے سلام بھیجنا کہ روضہ رسول پر میرا نام لے کر نبی پاک کو سلام دیدینا صحیح ہے ؟ کیا اس طرح سلام نبی پاک کو پہنچ جاتاہے؟جزاک اللہ,"<p>بسم الله الرحمن الرحيم</p><p> Fatwa ID: 566-562/B=7/1436-U

جی ہاں روضہٴ اطہر کے سامنے کھڑے ہوکر السلام علیکم یا رسول اللہ کہنا جائز ہے۔ نیز اپنے دوست کے ذریعہ یہ کہلوانا کہ میرا نام لے کر نبی پاک صلی اللہ علیہ وسلم کو سلام پہنچانا بھی صحیح ہے، دونوں طرح سے سلام رسول پاک صلی اللہ علیہ وسلم کو بہنچ جاتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58927,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58905,میں نے( حضرت مولانا) نانوتوی کی کتاب ”تحذیر الناس “ پڑھی ہے، امتی نیک اعمال میں نبی سے آگے جاسکتے ہیں، کیا ایسا عقیدہ رکھنا درست ہے؟ براہ کرم، وضاحت فرمائیں۔,میں نے( حضرت مولانا) نانوتوی کی کتاب ”تحذیر الناس “ پڑھی ہے، امتی نیک اعمال میں نبی سے آگے جاسکتے ہیں، کیا ایسا عقیدہ رکھنا درست ہے؟ براہ کرم، وضاحت فرمائیں۔,"<p>بسم الله الرحمن الرحيم</p><p> </p><p>
	Fatwa ID: 649-117/D=6/1436-U آپ کے شبہ کا جواب اسی تحذیر الناس میں موجود ہے، پہلے تحذیر الناس کی پوری عبارت ملاحظہ ہو، حضرت فرماتے ہیں “انبیاء اگر اپنی امت سے ممتاز ہوتے ہیں تو علوم ہی میں ممتاز ہوتے ہیں، باقی رہا عمل تو اس میں بسا اوقات ”بظاہر“ امتی مساوی ہوجاتے ہیں بلکہ بڑھ جاتے ہیں“ (ص:۸ ط: دار الکتاب) حضرت نے ”بظاہر“ کہا یعنی انسانوں کی نظر میں نہ کہ اللہ تعالیٰ کے وہاں ثواب کے اعتبار سے، چنانچہ شب معراج میں پانچ نمازیں فرض ہوئیں، اس کے بعد معتبر روایات کے مطابق آنحضرت صلی اللہ علیہ وسلم ۱۵ سال دنیا میں حیات رہے، پندرہ سال میں ستائی ہزار فرض نماز ہوتی ہیں، گویا آنحضرت صلی اللہ علیہ وسلم نے تقریباً ستائیس ہزار نمازِ فرض اپنی حیات طیبہ میں ادا فرمائی ہیں، لیکن آپ صلی اللہ علیہ وسلم کے سیکڑوں ا متی کو بلوغ کے بعد سو سال کی عمر ملی ہے اور ان میں سے بہت سے امتی اللہ کے فضل سے تمام فرض نماز ادا کرتے ہیں ا ور سو سال میں فرض نماز کی تعداد پونے دو لاکھ ہوتی ہے، تو گویاانہوں نے پونے دو لاکھ یعنی آپ علیہ السلام سے ایک لاکھ اڑتالیس ہزار فرض نماز زیادہ پڑھی ہیں، اسی طرح حضور صلی اللہ عیلہ وسلم نے صرف ایک فرض حج ادا فرمایا ہے جب کہ حضور صلی اللہ علیہ وسلم کے ہزاروں امتی تیس چالیس حج ادا کرتے ہیں۔ تو معلوم ہوا کہ انسانوں کی نظر میں امتی کے اعمال حضور صلی اللہ علیہ وسلم کے اعمال سے زیادہ ہیں نہ کہ اللہ تعالیٰ کے وہاں جزاء و ثواب کے اعتبار سے، چنانچہ ہمارے اور ہمارے تمام اکابر کا عقیدہ ہے کہ اللہ تعالیٰ کے نزدیک آپ صلی اللہ علیہ وسلم کے ایک سجدہ کا جو وزن ہے وہ وزن ان پونے دولاکھ نمازوں کا نہیں ہے اور حج میں حضور صلی اللہ علیہ وسلم کے ایک لمحہ کا جو درجہ اللہ رب العزت کے وہاں ہے وہ درجہ امتیوں کے ۳۰، ۴۰ حجوں کا نہیں ہے۔ خلاصہ یہ ہے کہ حضرت اقدس مولانا قاسم نانوتوی علیہ الرحمة کی مراد کمیت وتعداد کے اعتبار سے امتیوں کے اعمال انبیاء سے بڑھ سکتے ہیں نہ کہ کیفیت اور تقارب کے اعتبار سے کیونکہ کیفیت ثواب اور درجہ کے اعتبار سے انبیاء علیہم السلام کے اعمال امتیوں کے اعمال سے بہت وزنی ہیں اور یہ عقیدہ بالکل صحیح ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58905,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58819,اللہ تعالیٰ جمعہ کے دن مردے پر ایک خاص رحمت کرتے ہیں,آپ سے مودِبانہ گذارش ہے کے مجھے ایک مسئلہ درپیش ہے اور میں اس مسئلے کا حل قرآن و حدیث کی سند کے ساتھ چاہتا ہوں۔ میں نے کسی سے سنا ہے کہ اللہ تعالیٰ جمعہ کے دن مردے پر ایک خاص رحمت کرتے ہیں اور وہ یہ کہ مرنے والا اپنی قبر پر آنے والے اپنے عیال کو سن اور دیکھ سکتا ہے ۔ برہِ کرم اس مسئلہ کا حل قرآن وحدیث کے حوالے کے ساتھ دے کرمیری بے چینی کوختم کرکے اس ناچیز کوشکریہ کا موقعہ دیں۔,"<p>بسم الله الرحمن الرحيم</p><p> Fatwa ID: 389-354/Sn=6/1436-U

فضائل جمعہ کے سلسلے میں یہ حدیث تو آئی ہے کہ اللہ کے رسول صلی اللہ علیہ وسلم نے فرمایا: جس شخص کا انتقال جمعہ کے روز ہو، اللہ تعالیٰ اسے عذابِ قبر سے محفوظ رکھے گا ”عَنْ عَبْدِ اللَّہِ بْنِ عَمْرٍو قَالَ: قَالَ رَسُولُ اللَّہِ صَلَّی اللَّہُ عَلَیْہِ وَسَلَّمَ: مَا مِنْ مُسْلِمٍ یَمُوتُ یَوْمَ الجُمُعَةِ أَوْ لَیْلَةَ الجُمُعَةِ إِلَّا وَقَاہُ اللَّہُ فِتْنَةَ القَبْرِ“ رواہ أحمد والترمذي (رقم: ۱۰۷۴، ترمذي)؛ لیکن آپ نے جو مضمون ذکر کیا اس مضمون کی کوئی حدیث تلاش کے باوجود نہیں ملی، آپ نے جن سے سنا، ان سے حوالہ یا کم ازکم حدیث کے عربی الفاظ معلوم کرلیں، پھر ان شاء اللہ اس سے متعلق کچھ لکھا جاسکتا ہے۔ </p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58819,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58806,جو یار سو ل اللہ پکارتاہے اسے سلام کرنا کیساہے؟,جو یار سو ل اللہ پکارتاہے اسے سلام کرنا کیساہے؟,"<p>بسم الله الرحمن الرحيم</p><p> Fatwa ID: 796-781/H=8/1436-U

بے موقعہ یا رسول اللہ جو شخص پکارتا ہے وہ خلافِ سنت عمل کا مرتکب ہے، اس کو سلام کرنا کراہت سے خالی نہیں، اگر اس کی اصلاح کی توقع ہو تو گنجائش ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58806,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58781,حضور نی کریم صلی اللہ علیہ وسلم کے والدین کا ایمان,ایک سوال ذہن میں آ رہا ہے ،حضورِ اکرم صلی اللہ علیہ وسلم کے والدین ایمان پر گئے یا نہیں؟ بریلوی حضرات ہمیشہ اس بات کا طعنہ دیتے ہیں کہ آپ کے بزرگ حضور صلی اللہ علیہ وسلم کو کافر مانتے ہیں۔ اس سلسلہ میں مدد فرمائیں۔,"<p>بسم الله الرحمن الرحيم</p><p> Fatwa ID: 633-498/D=6/1436-U

آنحضرت صلی اللہ علیہ وسلم کے والدین کے اسلام کے سلسلہ میں پہلے زمانہ کے علماء میں اختلاف رہا ہے۔ اس طرح کی چیزوں کی تحقیقی بات یہ ہے کہ اس میں توقف کرنا چاہیے کیونکہ یہ نہ عقائد کے قبیل سے ہیں نہ ہی ایمان کا جز ہیں، لہٰذا ایسے امور میں لب کشائی کرنا بالکل مناسب نہیں، ا للہ تعالیٰ کا ارشاد ہے ”وَلَا تَقْفُ مَا لَیْسَ لَکَ بِھِ عِلْمٌ إِنَّ السَّمْعَ وَالْبَصَرَ وَالْفُؤَادَ کُلُّ أُولَئِکَ کَانَ عَنْہُ مَسْئُولًا“ اپنے اعمال وایمان کی فکر میں لگنا چاہیے۔ العیاذ باللہ کافر کس نے کہا ہے؟
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58781,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58778,اسلام میں سحر /جادو کی کیا شرعی حیثیت ہے؟ اور شریعت میں اس کا کیا حال ہے ؟ تفٓصیل سے وضاحت فرمائیں، نیز بزبان اردو سحر اور اس کے شرعی علاج پر مدلل و مفصل مستند کتابیں ہوں تو ان کے نام بھی تحریر فرمائیں ، عنایت ہوگی۔ جزاک اللہ ۔,اسلام میں سحر /جادو کی کیا شرعی حیثیت ہے؟ اور شریعت میں اس کا کیا حال ہے ؟ تفٓصیل سے وضاحت فرمائیں، نیز بزبان اردو سحر اور اس کے شرعی علاج پر مدلل و مفصل مستند کتابیں ہوں تو ان کے نام بھی تحریر فرمائیں ، عنایت ہوگی۔ جزاک اللہ ۔,"<p>بسم الله الرحمن الرحيم</p><p> Fatwa ID: 302-302/Sd=6/1436-U

اہل سنت والجماعت کا مذہب یہ ہے کہ سحر کی تاثیر حق ہے؛ لیکن سحر کرنا حرام اور ناجائز ہے، احادیث میں سحر کرنے کی سخت ممانعت وارد ہوئی ہے، سحر کے شرعی علاج کے سلسلے میں آپ بہشتی زیور، نواں حصہ، صفحہ ۸۶-۹۰ کا مطالعہ کریں، قال ابن عابدین: السحر حق عندنا وجودہ وتصورہ وأثرہ - إلخ (شامی) وعن أبي ہریرة رضي اللہ عنہ أن رسول اللہ صلی اللہ علیہ وسلم قال: اجتنبوا الموبقات: الشرک باللہ والسحر (البخاري: ۲/۸۵۸، کتاب الطب، باب الشرک والسحر من الموبقات) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58778,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58707,حیات النبی کی کیفیت کی بارے میں کہ کیایہ حیات دنیوی ہے یا برزخی ؟,کیا فرماتے ہیں علمائے دین مبین و مفتیان شرع متین حیات النبی کی کیفیت کی بارے میں کہ کیایہ حیات دنیوی ہے یا برزخی ؟ براہ کرم، جواب دیں۔,"<p>بسم الله الرحمن الرحيم</p><p> Fatwa ID: 292-Sd=6/1436-U

حیاة النبی کے سلسلے میں اتنا عقیدہ رکھنا کافی ہے کہ انبیاء علیہم السلام اپنی قبروں میں اعلیٰ ترین حیات کے ساتھ زندہ ہیں، باقی حیات کی کیفیت اور حقیقت کی جاننے کی کوشش کرنے کی ضرورت نہیں ہے، اس کا صحیح علم حق تعالیٰ شانہ ہی کو ہے، جو ہر غیب کا جاننے والا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58707,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58657,اولیاء اللہ كی چیزوں سے تبرك حاصل كرنا,میرا ایک بریلوی دوست ہے جو کہتاہے کہ آپ دیوبندی اولیاء کے مقدس یاد گار (تبرکات) سے برکت حاصل نہیں کرتے ہیں۔ کیا اولیاء کرام کے تبرکات سے برکت حاصل کرنا جائزہے؟اگر نہیں تو بریلوی ایسا کیوں کرتے ہیں۔,"<p>بسم الله الرحمن الرحيم</p><p> </p><p>
	Fatwa ID: 504-507/H=6/1436-U اولیاء کی مقدس یادگار اور ان کے اصل تبرکات اُن حضرات کی ہدایات وتعلیمات ہیں، اتباعِ سنت دینی احکام پر مضبوطی سے عمل گناہوں سے شدید نفرت ایک دوسرے کا حق ادا کرنا، حق تلفی سے بچنا بچانا اولیاء اللہ کے تبرکات ہیں، ان جیسے تبرکاتِ اولیاء کو دیوبندی حضرات دل و جان سے قبول کرکے عمل کرتے ہیں، بزگوں کے نقشِ قدم پر چلنے کی کوشش کرتے ہیں، اتباعِ سنت کو حرز جان بناتے ہیں، گناہوں سے بچنے بچانے میں مصروف رہتے ہیں فالحمد للہ علی ذلک․ معلوم نہیں کہ آپ کے بریلوی دوست کے یہاں اولیاء کی مقدس یادگار اور تبرکات میں کیا امور شامل ہیں؟ اگر ان کی کچھ تفصیل وہ بریلوی دوست بتلاتا ہو تو اس کے متعلق بھی کچھ لکھا جاتا۔ ==================== جواب صحیح ہے اور حدود میں رہ کر ان کی اشیاء سے بھی تبرک حاصل کرنا جائز ہے۔ (ن)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58657,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58648,آخرت میں ہمارے نبی کریم صلی اللہ علیہ وسلم کے والد عبد اللہ اور ماں آمنہ کے ساتھ کیا حال ہوگا؟ وہ کہاں جائیں گے جنت میں یا جہنم ؟ جیسا کہ ہم جانتے ہیں کہ وہ رسول اللہ صلی اللہ علیہ وسلم کے دور نبوت میں نہیں تھے اور نہ ہی وہ مسلمان ہوئے تھے۔ عبد المطلب کا مذہب کیا تھا؟ اور آخرت میں اس کے ساتھ کیا حال ہوگا؟,آخرت میں ہمارے نبی کریم صلی اللہ علیہ وسلم کے والد عبد اللہ اور ماں آمنہ کے ساتھ کیا حال ہوگا؟ وہ کہاں جائیں گے جنت میں یا جہنم ؟ جیسا کہ ہم جانتے ہیں کہ وہ رسول اللہ صلی اللہ علیہ وسلم کے دور نبوت میں نہیں تھے اور نہ ہی وہ مسلمان ہوئے تھے۔ عبد المطلب کا مذہب کیا تھا؟ اور آخرت میں اس کے ساتھ کیا حال ہوگا؟,"<p>بسم الله الرحمن الرحيم</p><p> </p><p>
	Fatwa ID: 364-329/Sn=6/1436-U امام نووی رحمہ اللہ امام فخرالدین رازی وغیرہم نے تصریح کی ہے کہ جن حضرات کا انتقال آپ صلی اللہ علیہ وسلم کی بعثت سے پہلے ہوا، اگر وہ شرک کے مرتکب تھے تو یہ لوگ مشرکین کے حکم میں ہیں، اگر ”شرک“‘ کے مرتکب نہ تھے، تو یہ دو طرح کے لوگ تھے کچھ تو راہیاب ہوگئے تھے، اپنی عقل سے انھوں نے اپنے خالق کو پہچان لیا تھا، مثلاً قسّ بن ساعدہ اور زید بن عمرو بن نفیل، یہ لوگ تو ”ناجی“ ہیں، دوسری قسم کے وہ لوگ ہیں جنھوں نے نہ تو شرک کا ارتکاب کیا اور نہ ہی راہیاب ہوئے؛ بلکہ ان کی زندکی غفلت میں گزری، ان کے بارے میں اقوال مختلف ہیں، بعض ”ناجی“ مانتے ہیں، بعض غیر ناجی، اللہ سے امید تو یہی رکھنی چاہیے کہ حضور صلی اللہ علیہ وسلم کے والدین اور دادا وغیرہ آخر الذکر دونوں قسموں میں سے ہی ہوں گے؛ بلکہ بعض ضعیف روایتوں میں یہ بھی آیا ہے کہ اللہ تعالیٰ نے اپنے فضل وکرم سے حضور صلی اللہ علیہ وسلم کے والدین کو دوبارہ زندہ کیا تھا اور یہ لوگ حضور صلی اللہ علیہ وسلم پر ایمان لائے ،پھر دوبارہ ان کو موت دے دی گئی، بہرحال آخرت میں حضور کے والدین، دادا وغیرہ کے ساتھ کیا ہوگا؟ اس سلسلے میں کوئی قطعی بات نہیں کہی جاسکتی، اور نہ ہی مسلمانوں کو اس کے درپے ہونا چاہیے؛ اس لیے کہ یہ کوئی عقائد سے متعلق مسئلہ نہیں ہے کہ قبر میں پوچھ ہوگی، مسلمانوں کو تو چاہیے ایسی چیزوں میں اپنا قیمتی وقت صرف کریں جن میں ان کے لیے دنیا یا آخرت کا کوئی فائدہ ہو؟ نیز اس مسئلے میں ”بحث“ کرنے سے بسا اوقات ایسی بات بھی زبان یا قلم پرآسکتی ہے جو خلافِ ادب ہے؛ اس لیے اس مسئلے میں توقف اور سکوت ہی بہتر ہے۔ فقد صرح النووي والفخر الرازي بأن من مات قبل البعثة مشرکًا فہو في النار ․․․․ بخلاف من لم یشرک منہم ولم یوحّد بل بقي عمرہ في غفلة من ہذا کلہ ففیہم الخلاف، بخلاف من اہتدی منہم بعقلہ الخ بن ساعدہ وزید بن عمرو بن نفیل فلا خلاف في نجاتہم إلخ (رد المحتار علی الدر المختار، ۴/۳۷۹ ط: زکریا) نیز دیکھیں امداد الفتاوی (۵/۳۸۸، سوال: ۳۴۰، ط: زکریا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58648,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58577,اگر کسی پر کوئی مصیبت یا پریشانی آئے تو اس کو ظلم سے تعبیر کرنا انتہائی غلط اور سخت جملہ ہے,مسلم شریف کی حدیث ہے کہ (زندگی میں جو کچھ بھی ہوتاہے وہ چاہے اچھا ہو یا برا ، اسے اللہ ہی کرتاہے اور اللہ کی مشیت سے ہوتاہے)اگر کوئی یہ کہے کہ میرے ساتھ جو بھی ہونا تھا اللہ جانتے تھے مجھے پیدا کرنے سے پہلے تو میر ے ساتھ ظلم ہوا، یہ تو پہلے سے طے تھا۔ اس موضوع پر ذرا رہنمائی فرمائیں۔,"<p>بسم الله الرحمن الرحيم</p><p> </p><p>
	Fatwa ID: 634-634/M=6/1436-U یہ مسئلہ تقدیر سے متعلق ہے اور یہ بہت اہم اور نازک ہے یہ صحیح بات اور ثابت ہے کہ اچھی بری تقدیر سب اللہ کی طرف سے ہے لیکن یہ کوئی نہیں جانتا کہ اس کی تقدیر میں کیا لکھا ہوا ہے اور کس انداز سے لکھا ہوا ہے؟ اگر کسی پر کوئی مصیبت یا پریشانی آئے تو اس کو ظلم سے تعبیر کرنا انتہائی غلط اور سخت جملہ ہے، اس سے توبہ کرنا چاہیے اور آئندہ ایسا کہنے سے باز آنا چاہیے، آدمی کے ساتھ کوئی ناخوشگوار واقعہ پیش آئے تو اسے اپنی بدعملی کا نتیجہ سمجھنا چاہیے اور تقدیر کے مسئلے میں بحث کرنے اور الجھنے سے بچنا چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58577,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58535,میں” مکروہ“ کے سلسلے میں وضاحت جاننا چاہتاہوں،کیوں کہ ایک مرتبہ میں نے سنا ہے کہ اسلام میں صرف دو ہی باتیں ، قبول یا عدم قبول ، یا صحیح یا درست ؟یا ہم کہتے ہیں زیرو یا ایک ؟یہاں درمیان میں کوئی چیز نہیں ہے۔ تو میں یہ جاننا چاہتاہوں کہ” مکروہ“ کیا ہے؟,میں” مکروہ“ کے سلسلے میں وضاحت جاننا چاہتاہوں،کیوں کہ ایک مرتبہ میں نے سنا ہے کہ اسلام میں صرف دو ہی باتیں ، قبول یا عدم قبول ، یا صحیح یا درست ؟یا ہم کہتے ہیں زیرو یا ایک ؟یہاں درمیان میں کوئی چیز نہیں ہے۔ تو میں یہ جاننا چاہتاہوں کہ” مکروہ“ کیا ہے؟,"<p>بسم الله الرحمن الرحيم</p><p> </p><p>
	Fatwa ID: 521-517/H=6/1436-U اسلام میں صرف دو ہی باتیں قبول یا عدم قبول الخ یہ آپ نے کہاں سنا ہے؟ اس کا حوال لکھتے دلیلِ شرعی سے جس چیز کا ترک راجح ہو وہ مکروہ ہے،پھر مکروہ کے بھی درجات ہیں، قواعد الفقہ میں ہے: المکروہ ما ہو راجح الترک فإن کان إلی الحرام أقرب تکون کراہة تحریمیة وإن کان إلی الحل أقرب تکون تنزیہیة ومعنی القرب إلی الحرمة إنہ یستحق فاعلہ العتاب ومعنی القرب إلی الحل إنہ لا یستحق فاعلہ العتاب بل یستحق تارکہ أدنی ا لثواب ص:۵۰۳)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58535,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58498,کرتا یا جبہ میں کالر ہونا سنت کے خلاف ہے كیا؟,کسی نے کہا کہ کرتا یا جبہ میں کالر ہونا سنت کے خلاف ہے، کیا یہ صحیح بات ہے؟کسی نے یہ بھی کہا ہے کہ زیتون کا پھل کھانا سنت ہے؟ کیا یہ صحیح ہے؟ براہ کرم، جواب دیں۔,"<p>بسم الله الرحمن الرحيم</p><p> </p><p>
	Fatwa ID: 327-292/Sn=6/1436-U</p><p>
	(۱) لباس کے سلسلے میں ضابطہ یہ ہے کہ جو لباس نبی اکرم صلی اللہ علیہ اور صحابہٴ کرام رضوان اللہ علیہم اجمعین زیب تن فرماتے تھے وہ مسنون ہے، اسی طرح ہرزمانہ اور ہرجگہ کے نیک وصالح لوگ جو لباس پہنتے ہیں وہ بھی مسنون لباس کے حکم میں ہیں، کالر والے کرتے کا استعمال اس دور میں عام ہوچکا ہے، نیک وصالح مسلمان بھی کالر والے کرتے استعمال کرتے ہیں، اب یہ کسی خاص قوم کا شعار نہیں رہا، اس لیے اس کو خلافِ سنت کہنا صحیح نہیں۔ قال الملاّ علي القاري: من شبہ نفسَہ بالکفار مثلاً في اللباس وغیرہ أو بالفساق أو الفجار أو بأہل التصوف والصلحاء الأبرار (فہو منہم) أي في الإثم والخیر․ المرقات: ۸/۲۵۵، ط: ملتان․ (۲) حضور صلی اللہ علیہ وسلم نے زیتون کا پھل تناول فرمایا یا نہیں، اس کی صراحت نہیں ملی، البتہ زیتون کے تیل کے بارے میں حضور صلی اللہ علیہ وسلم نے فرمایا: کلوا الزیت وادّہنوا بہ فإنہ من شجرة مبارکة (مشکاة مع المرقات: ۸/۱۹۰، ط: ملتان پاکستان) یعنی یہ تیل ایک مبارک درخت کے پھل سے بنتا ہے؛ لہٰذا تم اس میں سے کھاوٴ اور بدن میں بھی استعمال کرو، ملا علی قاری رحمہ اللہ تعالی نے اس حدیث کے تحت تحریر کیا ہے کہ اس سے زیتون کا پھل کا بھی بابرکت ہونا ثابت ہوتا ہے۔ ویلزم من برکة ہذہ الشجرة ثمرتہا وہي الزیتون وبرکة ما یخرج منہا وہو الزیت وکیف لا وفیہ التأدم والتدہن وہما نعمتان عظیمتان (المرقات ۸/۱۹۰، ط: ملتان)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58498,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58233,کیا سنی اسلام میں نقشبندی درست ہیں ؟براہ کرم، رہنمائی فرمائیں۔,کیا سنی اسلام میں نقشبندی درست ہیں ؟براہ کرم، رہنمائی فرمائیں۔,"<p>بسم الله الرحمن الرحيم</p><p> </p><p>
	Fatwa ID: 563-450/D=6/1436-U</p><p>
	تصوف وطریقت کے سلسلوں میں سے نقشبندیہ بھی ایک معتبر سلسلہ ہے جو اہل سنت والجماعت کا ہی سلسلہ ہے، بے شمار مشہور بزرگان دین جو پابند شریعت اور متبع سنت ہونے میں معروف ومشہور ہیں، وہ نقشبندی سلسلہ سے تعلق رکھتے تھے بدعات سے اجتناب اور سنتوں کے اہتمام میں یہ ممتاز رہے ہیں۔ موجودہ وقت میں جو شخص اپنے کو نقشبندی کہتا ہو اس میں بھی یہ بات دیکھی جائے گی کہ پَیرویِ سنت اور اتباعِ شریعت کے ساتھ بدعات سے اجتناب کرنے والا ہو اور ان اوصاف سے متصف افراد کے واسطے سے وہ سلسلہ سے مربوط ہو۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58233,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58161,قسمت ، تقدیر اورمقدر کیا ہے؟ ان الفاظ کے معنی کیا ہیں ؟ تفصیل سے بتائیں۔,قسمت ، تقدیر اورمقدر کیا ہے؟ ان الفاظ کے معنی کیا ہیں ؟ تفصیل سے بتائیں۔,"<p>بسم الله الرحمن الرحيم</p><p> Fatwa ID: 755-750/L=6/1436-U

اللہ کے علم میں کائنات کی ہرچیز کے بارے میں ایک نقشہ ہے کہ اس کا ظہور اس طرح ہوگا اسی کا نام تقدیر ہے، اسی معنی میں مقدر اور قسمت کا لفظ بولا جاتا ہے، واعلم أن مذہب أہل الحق إثبات القدر ومعناہ أن اللہ تبارک وتعالی قدّر الأشیاء في القدم وعلم سبحانہ أنہا ستقع في أوقات معلومة عندہ سبحانہ وتعالی وعلی صلحات مخصوصة فہي تقع علی حسب ما قدرہا سبحانہ وتعالی (شرح مسلم للنووي: ۱/۲۷) واضح رہے کہ تقدیر کامسئلہ بے حد نازک اور باریک ہے، ہماری عقلیں اس لائق نہیں کہ اس کی پوری حقیقت سمجھ سکیں۔اس لیے اس کے بارے میں غور و خوض سے گریز کرنا چاہئے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58161,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58152,سنی کے معنی کیا ہے؟کیا مذہب اسلام امت کو مختلف فرقوں میں فرق کرنے کی اجازت دیتاہے؟,سنی کے معنی کیا ہے؟کیا مذہب اسلام امت کو مختلف فرقوں میں فرق کرنے کی اجازت دیتاہے؟,"<p>بسم الله الرحمن الرحيم</p><p> </p><p>
	Fatwa ID: 590-605/L=5/1436-U</p><p>
	”سنی“اہل سنت والجماعت کا مخفف ہے، اہل سنت والجماعت سے مراد وہ لوگ ہیں جنھوں نے اس طریقے کو اختیار کیا جس پر آپ صلی اللہ علیہ وسلم اور آپ کے اصحاب تھے: أہل السنة والجماعة: ہم الذین التزموا طریق السنة التي کانت علیہا الصحابة رضي اللہ عنہم قبل بدو البدعات (التعریفات الفقہیہ آخر قواعد الفقہ: ۱۹۷) واضح رہے کہ آج کل اہل بدعت نے اپنے لیے یہ نام تجویز کرلیا ہے، یہ ان کی اصطلاح جدید ہے، جو لوگ اہل سنت والجماعت کے طریقے پر ہیں وہ صحیح راستے پر ہیں اس کے علاوہ جنھوں نے اس طریقے سے عدول کیا وہ راست سے منحرف ہوگئے اور گمراہ ہوئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58152,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58081,پہلے اللہ پر جل جلالہ کہنا,مفتی صاحب! سنا ہے کہ پہلے اللہ پر جل جلالہ کہنا واجب ہے ۔ برائے مہربانی اس بارے میں کوئی دلیل یا حوالہ عنایت فرمادیں گے ؟,"<p>بسم الله الرحمن الرحيم</p><p> Fatwa ID: 462-459/B=6/1436-U

حدیث شریف میں تو اس کے متعلق کوئی صراحت نہیں گذری، لیکن اپنے اساتذہ کرام سے سنا ہے کہ ”اللہ“ کا لفظ سن کر اس کی عظمت کا اظہار کرنا بہتر ہے، یعنی جل جلالہ کہہ دے یا تعالیٰ کہہ دے۔ یا تباک وتعالی کہہ دے۔ حدیث شریف میں نماز شروع کرتے وقت تکبیر تحریمہ کے بعد ثنا پڑھنے کا ذکر ہے، اس میں تبارک اسمک وتعالی جدک سے غالباً لیا گیا ہے ، یہ کہنا واجب نہیں صرف اولی اور بہتر اور ادب کے درجہ میں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58081,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58063,کیا اللہ تعالی ہر جگہ اور ہرچیز میں موجود ہے؟,کیا اللہ تعالی ہر جگہ اور ہرچیز میں موجود ہے؟ ذرا وضاحت کریں۔,"<p>بسم الله الرحمن الرحيم</p><p> </p><p>
	Fatwa ID: 440-453/H=6/1436-U 

یہ بات اپنی جگہ درست ہے کہ اللہ ہرجگہ موجود ہے؛ لیکن ہرجگہ موجود ہونے کا یہ مطلب نہیں کہ اللہ تبارک وتعالیٰ کوئی جسم ہیں، جو ہَوا کی طرح ہرجگہ پھیلا ہوا اور بھرا ہوا ہو؛ کیونکہ اس سے اللہ تعالیٰ کا مکان کے ساتھ مقید ہونا اور مجسم ہونا لازم آتا ہے جس سے ذاتِ باری تعالیٰ منزہ اور مبرا ہے، بس اللہ سب کے ساتھ ہے اور سب کے نزدیک ہے اور سب کو محیط ہے؛ لیکن کیفیت اس کے قرب ومعیت اور احاطے کی ہم نہیں سمجھ سکتے، یہی حضرات سلف کا موقف ہے، نیز یہ مسئلہ نازک ہے اس میں زیادہ غور وخوض نہیں کرنا چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58063,deoband,عقائد و  ایمانیات,اسلامی عقائد
