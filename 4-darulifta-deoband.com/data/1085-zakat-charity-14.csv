issued_at,link,title,question,answer,fatwa_number,dar_ul_ifta,category_level_1,category_level_2
31-Aug-2020,https://darulifta-deoband.com/home/ur/zakat-charity/172763,كیا عورت اپنی زكاۃ شوہر كی رقم سے ادا كرسكتی ہے؟,ایک مسئلہ پیش خدمت ہے کہ ایک عورت کو اسکا شوہر ماہانہ ۰۰۰۵۱ روپیے گھر خرچ کے لئے دیتا ہے یہ عورت اس خرچے میں سے ہر ماہ کچھ بچاکر اپنے خود کے زیورات کی زکوة ہر سال نکالتی ہے تو کیا اس طرح گھر خرچے میں سے بچاکر اپنے زیورات کی زکوة نکال سکتی ہے ؟ بینوا توجروا,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1379-1137/H=12/1440</span></p><p dir=""RTL"">
	صورت مسئولہ میں اصل تو یہ ہے کہ بچی ہوئی رقم کی واپسی بیوی کے ذمہ واجب ہے؛ البتہ اگر شوہر کی اجازت ہو کہ بیوی جہاں چاہے وہاں خرچ کردے تو ایسی صورت میں اپنے زیورات کی زکاة کی ادائیگی بھی صحیح ہوگی اگر شوہر کی اجازت نہ ہو اور بیوی نے اپنی زکاة اس رقم سے اداء کردی ہو تو بیوی پر خرچ کردہ رقم کا ضمان واجب ہے اگر شوہر معاف کردے تو ضمان ساقط ہو جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172763,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/172221,شادی كے لیے زكاۃ كی رقم اكٹھی كرانا؟,دو لڑ کیاں اور ایک لڑکا جن کے ماں باپ نہیں ہیں اور مال اور دولت بھی نہی ہے وہ اپنے ہی گھر میں رہتے ہیں۔ایک لڑکی ٹیوشن پڑھا کر کچھ پیسہ کماتی ہے۔باقی ان کا چچا ان کی کفالت کرتا ہے۔اب ان کی شادی کا مسئلہ ہے تو ان کا چچا ان کے لئے زکوة کے پیسہ لوگوں سے لیکر اور اپنی زکاة کے پیسہ بھی ان کو شادیوں کے لئے ہر سال دے دیتا ہے اور کہتا ہے کی ان کو خرچ مت کرنا یہ تمہاری شادی کے لئے اکھٹے کئے جارہے ہیں اور ان کو بتاتا بھی نہیں ہے کہ یہ زکاة کی رقم ہے تو کیا یہ صحیح ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1171-178T/B=12/1440</span></p><p dir=""RTL"">
	کسی مستحق زکات کو زکات کی اتنی رقم یکمشت دے دینا جس سے وہ نصاب شرعی کا مالک ہو جائے مکروہِ تحریمی ہے اور صورت مسئولہ میں جب آپ لوگوں سے زکات کے پیسے لے کر اور خود اپنی زکات بھی ان کو دیتے ہیں تاکہ وہ شادی کے لئے اکٹھا کریں تو یقینا وہ نصاب شرعی کے مالک ہوگئے ہوں گے یا ہو جائیں گے اور جب وہ نصاب شرعی کے مالک ہوگئے یا جب ہو جائیں گے تو ان کے لئے زکات لینا درست نہیں اور زکات دینے والے کی زکات بھی ادا نہیں ہوگی، اس لئے انہیں زکات کی اتنی ہی رقم دیں جس سے وہ نصاب شرعی کا مالک نہ بنیں، یا عطیہ کی رقم سے ان کی مدد کریں؛ اس لئے کہ عطیہ کی رقم کثیر مقدار میں بھی دے سکتے ہیں۔ ولا إلی غنيّ یملک قدر نصاب فارغ عن حاجتہ الأصلیة من أيّ مال کان ۔ (الدر المختار، کتاب الزکاة ، باب المصرف: ۳/۲۹۵، ۲۹۶، زکریا دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172221,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/172093,ہماری ایک بہن کے پاس ساڑھے تین تولے سونا ہے اس پر زکوة اور قربانی ہے یا نہیں؟,ہماری ایک بہن کے پاس ساڑھے تین تولے سونا ہے اس پر زکوة ہوگا کہ نہیں اور قربانی کا کیا احکامات ہیں اور دس بارہ ہزار روپے کی نقد رقم بھی ہوگی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1378-1176/L=11/1440</span></p><p dir=""RTL"">
	صورتِ مسئولہ میں اگر بہن کے پاس تین تولہ سونا کے علاوہ دس بارہ ہزار روپے بھی ہیں تو اگر ان سب کی مالیت ساڑھے باون تولہ (612گرام 360ملی گرام )چاندی کی مالیت کو پہونچ جاتی ہے توآپ کی بہن پر سونے اور نقدی کی مالیت پر بعد حولانِ حول زکوة واجب ہوگی ،نیز قربانی کرنا بھی ضروری ہوگا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172093,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/172023,کیا سونے کے نصاب کو زکوة کا معیار قرار دیا جاسکتا ہے؟,زکوٰة کا نصاب عموما چھ سو بارہ گرام چاندی یا اس کی مالیت بتایا جاتا ہے ، یہ نصاب موجودہ زمانے کے اعتبار سے بہت کم معلوم ہوتا ہے ، عموماً بیوہ عورتوں کے پاس کچھ زیورات سونے چاندی کے ہوتے ہی ہیں جن کی مجموع مالیت چاندی کے نصاب کو پہنچ جاتی ہے ، دوسری طرف بعض علماء کا خیال ہے کہ صرف سونے کے نصاب کو زکویة کے لئے معیار بنانا چاہیے، چاندی کا نصاب نہیں، اس سلسلے میں علماے دارالافتاء دیوبند کا کیا موقف ہے ۔ اگر تفصیلی جواب مرحمت فرمائیں تو عین کرم ہوگا۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:982-147T/N=2/1441</span></p><p dir=""RTL"">
	شریعت نے سونا، چاندی میں سے کوئی نصاب بہ طور معیار متعین نہیں کیا ہے اور اب بھی بعض صورتوں میں سونے کا نصاب ہی معتبر ہوتا ہے؛ البتہ احوال زمانہ کے اختلاف کے نتیجہ میں اصول اور دلائل شرع کی بنیاد پر وجوب زکوة کی اکثر صورتوں میں چاندی کا نصاب معتبر ہوتا ہے اور چوں کہ چاندی، سونا ہر ایک کا نصاب شریعت کی طرف از خود متعین ہے اور کسی ایک کو اپنی طرف سے معیار قرار دینے میں چاندی کے نصاب کا کالعدم ہونا لازم آتا ہے اور منصوص چیزوں میں تبدیلی جائز نہیں ؛ اس لیے جو علما وجوب زکوة کی تمام صورتوں میں سونے کے نصاب کو معیار قرار دینے کی رائے رکھتے ہیں، ان کی رائے صحیح نہیں۔دار الافتا دار العلوم دیوبند اور اکابر علمائے دیوبند کا متفقہ موقف یہی ہے کہ جن صورتو ں میں چاندی کا نصاب معتبر ہوتا ہے، ان میں ہم اپنی طرف سے زکوة ساقط کرنے کے لیے سونے کے نصاب کو معیار قرار نہیں دے سکتے ۔ مسئلہ کی مزید تشریح کے لیے عرض ہے:</p><p dir=""RTL"">
	&nbsp;شریعت میں سات قسم کے اموال میں زکوة واجب ہوتی ہے اور ان میں سے اکثر کا نصاب مختلف ہے :پہلی قسم: اونٹ،دوسری قسم: گائے بیل (اسی حکم میں بھینس ہے)، تیسری قسم: بکرا بکری ۔چوتھی قسم: سونا۔ پانچویں قسم: چاندی، چھٹی قسم : مال تجارت، ساتویں قسم: کرنسی۔</p><p dir=""RTL"">
	ان میں سے پہلی تین قسم کے اموال کا نصاب بھی الگ ہے اور ہر ایک مستقل ہے، کسی کا دوسرے کے ساتھ ضم نہیں ہوتا، اسی طرح ان میں سے کسی کا سونا، چاندی وغیرہ کے ساتھ بھی ضم نہیں ہوتا اور نہ ہی ان کا آپس میں کسی کے ساتھ ضم ہوتا ہے۔</p><p dir=""RTL"">
	اور سونا، وچاندی دونوں کا نصاب تو الگ الگ ہے ؛ البتہ ان کا آپس میں ضم ہوتا ہے، اور یہ ائمہ احناف کے نزدیک متفق علیہ ہے ؛ البتہ امام صاحب ضم بالقیمہ کے قائل ہیں، جب کہ صاحبین ضم بالاجزاء کے، اور اس سلسلہ میں دلائل کی روشنی میں راجح ومفتی بہ قول حضرت امام ابوحنیفہ<span dir=""LTR""></span>کا ہے، صاحبین<span dir=""LTR""></span>کا قول مرجوح وغیر مفتی بہ ہے جیسا کہ مختلف فقہائے احناف نے صراحت فرمائی ہے۔</p><p dir=""RTL"">
	&nbsp;اور دونوں میں ضم کا حکم اس وجہ سے ہے کہ دونوں ثمنیت میں متحد ہیں۔</p><p dir=""RTL"">
	اور مال تجارت کا شریعت میں کوئی مستقل نصاب نہیں ہے ؛ بلکہ مال تجارت، سونا اور چاندی تینوں، مال نامی ہونے میں متفق ہیں، اگرچہ سونا، چاندی خلقتاً ووضعاً نامی ہیں اور مال تجارت جعلاً؛ اس لیے مال تجارت سونا یا چاندی میں سے کسی کے نصاب کو پہنچ جائے، زکوة واجب ہوگی۔ اور چوں کہ مال تجارت کا ان دونوں کے ساتھ الحاق صفت نمو کی وجہ سے ہے اور صفت نمو دونوں میں ہے؛ اس لیے نصاب اور مقدار زکوة میں سونا یا چاندی کے نصاب میں سے کوئی ایک لازمی طور پر متعین نہ ہوگا؛ بلکہ جس کسی سے بھی نصاب مکمل ہوجائے گا، زکوة واجب ہوگی، اس میں ائمہ احناف میں کسی کا کوئی اختلاف نہیں ہے۔اور ما ل تجارت کی زکوة میں لا علی التعیین سونا یا چاندی کے نصاب کی مالیت کا اعتبار ہوتا ہے، خواہ آدمی کے پاس مال تجارت کے ساتھ حقیقت میں سونا یا چاندی کا کچھ نصاب ہو یا نہ ہو۔</p><p dir=""RTL"">
	اور مال تجارت کی تقویم کے مسئلہ میں فقہ حنفی میں جوچار اقوال کی شکل میں اختلاف ہے ، وہ اس صورت میں جب ہر تقویم میں مال تجارت نصاب کے بہ قدر ہو،اور اگر چاندی سے قیمت لگانے میں مال تجارت نصاب کو پہنچتا ہے اور سونا سے قیمت لگانے میں نصاب کو نہیں پہنچتا تو فقہائے احناف کی صراحت کے مطابق اس صورت میں ائمہ احناف کے نزدیک بالاتفاق مال تجارت کی قیمت چاندی سے لگانا ضروری ہوگا، سونے سے اس کی قیمت لگاکر وجوب زکوة سے فرار اختیار کرنے کی اجازت نہ ہوگی۔</p><p dir=""RTL"">
	یہ وضاحت اس لیے کی گئی کہ بعض حضرات کو اختلاف کو صحیح طور پر نہ سمجھنے کی وجہ سے غلطی فہمی ہوئی ہے اور انہوں نے یہ سمجھا ہے کہ تقویم کا اختلاف نفس وجوب زکوة میں بھی ہے، جب کہ ایسا سمجھنا غلط ہے، خود اختلاف ذکر کرنے والے فقہائے احناف نے بھی اس کی وضاحت فرمائی ہے۔</p><p dir=""RTL"">
	چناں چہ مبسوط سرخسی میں مسئلہ تقویم میں روایة النوادر کی دلیل کے ذیل میں فرماتے ہیں:</p><p dir=""RTL"">
	ألا تری أنہ لوکان یتقومہ بأحد النقدین یتم النصاب وبالآخر لا یتم فإنہ یقوم بما یتم بہ النصاب لمنفعة الفقراء (المبسوط للسرخسي، ۲: ۱۹۱، ط: دار المعرفة بیروت)۔</p><p dir=""RTL"">
	شرح مختصر الطحاوی للجصاص (۲: ۲۰۶) میں بھی ایسا ہی ہے:</p><p dir=""RTL"">
	چناں امام جصاص <span dir=""LTR""></span>سونے چاندی کو آپس میں ایک دوسرے کو ضم کرنے کے مسئلہ میں ضم بالقیمة کی دلیل بہ طور استشہاد پیش فرماتے ہیں :سامان تجارت کی قیمت دراہم ودنانیر میں اس نقد سے لگائی جائے گی، جس سے نصاب مکمل ہو، اس سے نہیں لگائی جائے گی، جس سے نصاب مکمل نہ ہو مساکین کی رعایت میں ؛ کیوں کہ وہ شخص اس قدر مال سے غنی ہے۔ ألا تری أن عروض التجارة تقوم علی ھذا الاعتبار فإن قومت بالدراھم کمل النصاب وإن قومت بالدنانیر لم یکمل فقوموھا بالدراھم حظاً للمساکین إذ کان غنیاً بھذا القدر من المال۔</p><p dir=""RTL"">
	عنایہ شرح ہدایہ میں بہ حوالہ نہایہ اس مسئلہ کو متفق علیہ نقل کیا گیا ہے، چناں چہ فرماتے ہیں:</p><p dir=""RTL"">
	ألاتری أنہ إن کان یقومہا بأحد النقدین یتم النصاب وبالآخر لایتم یقوم بمایتم بالاتفاق احتیاطاً لحق الفقراء فکذلک ھذا کذا فی النھایة (العنایة شرح الھدایة،مع الفتح۱:۵۲۷، ط: مصر)۔</p><p dir=""RTL"">
	الجوہرة النیرة میں اس مسئلہ کو اجماعی قرار دیا گیا ہے، چناں چہ فرماتے ہیں:</p><p dir=""RTL"">
	والخلاف فیما اذاکانت تبلغ بکلا النقدین نصاباً،أما إذا بلغت بأحدھما قومہا بالبالغ إجماعاً(الجوھرة النیرة، ۱: ۴۷۸)۔</p><p dir=""RTL"">
	علامہ ابن الہمام<span dir=""LTR""></span>نے بھی اس صورت کو غیر اختلافی قرار دیا ہے اور تائید میں نہایہ اور خلاصہ کی عبارت پیش کی ہے اور صاحب ہدایہ نے نوادر کی روایت کی تشریح میں انفع کا جو مطلب تحریر فرمایاہے، اس پر یہ نقد کیا ہے اور یہ فرمایا: لا خلاف في تعین الأنفع بھذا المعنی (دیکھئے: فتح القدیر ۱: ۵۲۸، مطبوعہ: مصر)۔</p><p dir=""RTL"">
	اور علامہ ابن نجیم مصری<span dir=""LTR""></span>نے بھی نہایہ اور خلاصہ وغیرہ کی عبارتیں نقل کرنے کے بعد آخر میں یہ فرمایا:</p><p dir=""RTL"">
	فالحاصل أن المذھب تخییرہ إلا إذا کان لا یبلغ بأحدھما نصاباً تعین التقویم بما یبلغ نصاباً (البحر الرائق، ۲: ۴۰۰، ط: مکتبة زکریا دیوبند)</p><p dir=""RTL"">
	بدائع الصنائع میں علامہ کاسانی<span dir=""LTR""></span>نے امالی کی روایت کی دلیل میں اس مسئلہ کو بہ طور تائید پیش کیا ہے، جس سے ان کے نزدیک بھی اس مسئلہ کا اجماعی ہونا معلوم ہوتا ہے؛ کیوں کہ مختلف فیہ مسئلہ میں مختلف فیہ روایت یا جزئیہ بہ طور تائید پیش نہیں کیا جاتا، بدائع کی عبارت ملاحظہ ہو:</p><p dir=""RTL"">
	ألا تری أنہ لوکان بالتقویم بأحدھما یتم النصاب وبالآخر لا فإنہ یقوم بما یتم بہ النصاب نظراً للفقراء واحتیاطاً، کذا ھذا (البدائع الصنائع في معرفة الشرائع، ۲: ۴۱۷، ط: دار الکتب العلمیة بیروت)۔</p><p dir=""RTL"">
	&nbsp;نوٹ:۔ واضح ہو کہ بعض فقہی عبارات سے معلوم ہوتا ہے کہ یہ صورت بھی اختلافی ہے، جب کہ حقیقت میں ایسا نہیں ہے ؛ اس لیے ان عبارات کے متعلق یہی کہا جاسکتا ہے کہ وہ تسامح پر مبنی ہیں جیسا کہ ابن الہمام<span dir=""LTR""></span>نے صاحب ہدایہ کی تفسیر انفع پر نقد کیا ہے ، اور بعض عبارتیں ایسی بھی ہیں، جن میں واضح طور پر امام صاحب کی روایت میں اس متفق علیہ صورت کو ذکر کیا گیا ہے ، جس سے اس کا اختلافی ہونا معلوم ہوتا ہے، جب کہ ایسا نہیں ہے؛ لہٰذاان کے بارے میں بھی یہی کہنا ہوگا کہ وہ تسامح پرمبنی ہیں اور امام صاحب کے بقول کی نقل روایت بالمعنی کی گئی ہے۔</p><p dir=""RTL"">
	اور انفع للفقراء کی تشریح میں نصاب کی تمامیت یا عدم تمامیت کی صورت کو داخل کرنا اصولاً بھی صحیح نہیں ہے ؛ کیوں کہ وجوب زکوة میں نفس نفع ہوتا ہے اور عدم وجوب میں عدم نفع ، ایسا نہیں ہے کہ عدم وجوب میں کچھ نفع ہوتا ہو اور وجوب میں زیاد ہ نفع ؛ اس لیے لغوی اعتبار سے بھی اس صورت کو انفع للفقراء کا مصداق قرار دینا محل نظر ہے، اور اگر کسی فقیہ نے ذکر کیا ہے تو یہ بہ طور تمہید وتشریح ذکر کرنے پر محمول کرنا چاہئے ۔ اس کو انفع کا مصداق نہیں قرار دینا چاہیے۔</p><p dir=""RTL"">
	اور مال زکوة کی ایک قسم:کرنسی ہے، جو ثمن عرفی ہے اور اس میں بھی نمو ہے؛ اس لیے مال تجارت کا جو حکم ہے، وہ کرنسی کا بھی ہوگا؛ بلکہ اس سے بھی اعلی ہوگا؛ کیوں کہ اس میں صفت نمو کے علاوہ ثمنیت بھی پائی جاتی ہے۔ اور شریعت کی نظر میں سونا اور چاندی دونوں ثمنیت میں یکساں وبرابر ہیں، کوئی دوسرے پر فائق نہیں ہے؛ اس لیے اس کا الحاق دونوں میں سے ہر ایک ساتھ ہوگا، کسی ایک کے ساتھ دائمی طور پر اس کا الحاق متعین نہ ہوگا۔</p><p dir=""RTL"">
	خلاصہ یہ کہ اگر مختلف قسم کے نصاب جمع ہوجائیں اور وہ سب غیر تام ہوں، ان میں سے کوئی نصاب مکمل نہ ہو تو ایسی صورت میں اگر وہ سب الگ الگ جنس کے ہیں تو ان میں ضم نہیں ہوگا، جیسے: کسی کے پاس ۴/اونٹ ، ۲۵/ گائیں،۳۵/بکریاں،۶/تولہ سونا یا ۵۰/ تولہ چاندی یا ۱۵/ ہزار روپے یا پندرہ بیس ہزار روپے کی مالیت کا سامان تجارت ہے تو چوں کہ یہ سب نصاب آپس میں مختلف الجنس ہیں؛ لہٰذا ان میں ضم نہ ہوگا اور ایسے شخص پر زکوة واجب نہ ہوگی۔</p><p dir=""RTL"">
	اور اگر کسی کے پاس ایک ہی جنس کے دو یا زائد نصاب ہوں، جیسے: کچھ سونا اور کچھ چاندی ہے، یا ان میں سے کسی کے ساتھ یا دونوں کے ساتھ کچھ کرنسی یا مال تجارت ہے یا چاروں میں سے تھوڑا تھوڑا ہے اور کوئی ایک مال بہ قدر نصاب نہیں ہے تو ایسی صورت میں ضم ہوگا اور سونا اور چاندی میں سے کسی ایک نصاب کی مالیت مکمل ہوجانے پر صاحب مال پر زکوة واجب ہوگی ورنہ نہیں۔</p><p dir=""RTL"">
	سونا ، چاندی، کرنسی اور مال تجارت میں بعض کے اجتماع یا انفراد کے اعتبار سے مجموعی طور پر کل سات صورتیں نکلتی ہیں، جو حسب ذیل ہیں:</p><p dir=""RTL"">
	(۱):آدمی کے پاس صرف سونا ہو، چاندی، کرنسی یا مال تجارت میں سے کچھ بھی نہ ہو۔ یہ صورت دور حاضر میں اگرچہ تقریباً نا ممکن ہے ، پھر بھی اگر ایسا ہو تو اس صورت میں صرف سونے کا نصاب معتبر ہوگا، یعنی: اگر اس کے پاس ۸۷/ گرام ۴۸۰/ ملء گرام سونا ہے تو زکوة واجب ہوگی، اور اگر اس سے ایک گرام بھی کم ہے تو اس پر زکوة واجب نہ ہوگی؛ کیوں کہ سونا، چاندی میں سے اگر صرف کوئی ایک ہو تو قیمت کا اعتبار نہیں ہوتا، اداء اور وجوب دونوں میں وزن ہی کااعتبار ہوتا ہے ۔ أما عند انفراد أحدھما فلا تعتبر القیمة إجماعاً بدائع لأن المعتبر وزنہ أداء ووجوبا (رد المحتار۳: ۲۳۴، ط: مکتبة زکریا دیوبند)۔</p><p dir=""RTL"">
	(۲): اسی طرح اگر کسی کے پاس صرف چاندی ہو، سونا، کرنسی یا مال تجارت کچھ بھی نہ ہو تو صرف چاندی کا نصاب معتبر ہوگا، اگر چاندی کا نصاب مکمل ہے تو زکوة واجب ہوگی ورنہ نہیں۔أما عند انفراد أحدھما فلا تعتبر القیمة إجماعاً ، بدائع لأن المعتبر وزنہ أداء ووجوبا(رد المحتار۳: ۲۳۴، ط: مکتبة زکریا دیوبند)۔</p><p dir=""RTL"">
	(۳): سونا اور چاندی دونوں ہوں اور کرنسی یامال تجارت میں سے کچھ بھی نہ ہو، تواس صورت میں ائمہ احناف کے نزدیک بالاتفاق دونوں کا باہم ضم ہوگا ؛ البتہ امام صاحب<span dir=""LTR""></span>کے نزدیک ضم بالقیمة اور صاحبین<span dir=""LTR""></span>کے نزدیک ضم بالاجزاء، یعنی: امام صاحب کے نزدیک اگر قیمت کے اعتبار سے کوئی ایک نصاب مکمل ہوگا تو زکوة واجب ہوجائے گی اگرچہ اجزا کے اعتبار سے نصاب مکمل نہ ہو اور صاحبین کے نزدیک اجزا کے اعتبار نصاب کا مکمل ہونا ضروری ہے ورنہ زکوة واجب نہ ہوگی۔ اور اوپر گذرچکا ہے کہ فقہ حنفی میں راجح ومفتی بہ قول حضرت امام صاحب<span dir=""LTR""></span>کا ہے، صاحبین<span dir=""LTR""></span>کا نہیں۔</p><p dir=""RTL"">
	(۴): کسی کے پاس کچھ سونا اور کچھ مال تجارت یا کرنسی ہو یا تینوں میں سے ہر ایک کچھ کچھ ہو تو چوں کہ مال تجارت یا کرنسی میں لا علی التعیین سونا، چاندی میں سے کسی ایک کا نصاب معتبر ہوتا ہے؛ اس لیے اس کی مالیت دور حاضر میں چاندی سے لگائی جائے گی اور جب سونا کے ساتھ چاندی ہو مفتی بہ قول کے مطابق ضم بالقیمة ہوتا ہے؛ لہٰذا مال تجارت یا کرنسی کی صورت میں بھی ضم بالقیمة ہوگا اور باعتبار قیمت چاندی کا نصاب مکمل ہوجانے کی صورت میں زکوة واجب ہوگی۔</p><p dir=""RTL"">
	(۵): کسی کے پاس کچھ چاندی اور کچھ کرنسی یا مال تجارت یا تینوں میں سے ہر ایک کچھ کچھ ہو ۔ اس صورت میں بلا کسی تردد باعتبار مالیت چاندی کا نصاب معتبر ہوگا؛ کیوں کہ مال تجارت میں سونا یا چاندی میں سے کوئی ایک نصاب لازمی طور پر متعین نہیں اور جس کسی سے نصاب مکمل ہوجائے، اس کا اعتبار ہوتا ہے اور کرنسی بہ حکم مال تجارت ہے؛ اس لیے اس صورت میں اگر باعتبار مالیت چاندی کا نصاب مکمل ہوجاتا ہے تو زکوة واجب ہوگی۔</p><p dir=""RTL"">
	ہمارے معاشرہ میں عام طور پر آخر کی دو شکلیں ہی پائی جاتی ہیں، شروع کی تین شکلیں عام طور پر نہیں پائی جاتیں ؛ کیوں کہ دور حاضر میں سارا لین دین اور اشیا کی خریدوفروخت کرنسی سے ہوتی ہے، سونا یا چاندی سے نہیں ہوتی؛ اس لیے کسی کے پاس کچھ بھی کرنسی نہ ہو، ایسا نہیں ہوسکتا۔</p><p dir=""RTL"">
	اور ان دونوں میں دوسری شکل میں کسی اختلاف کی کوئی گنجائش نہیں ہے؛ کیوں کہ چاندی میں بہر حال چاندی ہی کا نصاب معتبر ہوگا اور اس کے ساتھ جو مال تجارت یا کرنسی پائی جاتی ہے اگر بالفرض اس میں سونے کا نصاب معتبر مانا جائے تو ضم کی صورت میں بہرحال قیمت ہی کا اعتبار کرنا ہوگا؛ کیوں کہ یہی قول مفتی بہ ہے اور ضم میں قیمت کا اعتبار کرنے میں دور حاضر چاندی ہی کا نصاب مدار ومعیار ہوگا۔</p><p dir=""RTL"">
	اور اگر کوئی شخص یہ کہے کہ مال تجارت کی تقویم میں آدمی کو سونا یا چاندی میں سے کسی سے بھی قیمت لگانے کا اختیار ہوتا ہے تو جواباً یہ عرض ہوگا کہ اصل نصاب کی تمامیت میں اختیار نہیں ہوتا، وہاں بہر صورت اسی نقدکا اعتبار ہوتا ہے، جس سے نصاب بنے اور زکوة واجب ہو، یہ مسئلہ متفق علیہ ہے جیسا کہ ماقبل میں ذکر کیا گیا۔</p><p dir=""RTL"">
	اسی طرح پہلی شکل میں بھی امام صاحب کے قول کے مطابق ضم کی صورت میں قیمت کا اعتبار ہوگا اور باعتبار قیمت چاندی کا نصاب مکمل ہوجانے کی صورت میں زکوة واجب ہوگی۔</p><p dir=""RTL"">
	اور مال تجارت کی تقویم کے سلسلہ میں جو اقوال آئے ہیں، علما نے صراحت فرمائی ہے کہ وہ عدم تفاوت پر محمول ہیں، یعنی: سونا اور چاندی کی مالیت کی تفاوت نہ ہو تو ظاہر الروایہ میں اختیار ہوگا ورنہ نہیں، اور متعدد فقہاء نے امالی کی روایت کو ظاہر الروایہ کی شرح قرار دیا ہے اور بعض حضرات نے دونوں میں تطبیق دی ہے۔ اور انفع سے تقویم کا مطلب یہ ہے کہ اگر کوئی مال تجارت کی زکوة میں قیمت دینا چاہے تو وہ قیمت دے جس میں فقرا کا نفع زیادہ ہو، یعنی: جس سے فقراء بآسانی فائدہ اٹھاسکیں۔</p><p dir=""RTL"">
	خلاصہ جواب یہ ہوا کہ ضم کے سلسلہ میں احناف کے یہاں ظاہر الروایہ کا کوئی فرق نہیں ہے؛ البتہ مال تجارت کی قیمت لگانے میں چار اقوال ہیں، جن کی تشریح اوپر ذکر کردی گئی۔</p><p dir=""RTL"">
	کیا دور حاضر میں چاندی کا نصاب بہ طور معیار متعین ہے؟</p><p dir=""RTL"">
	دور حاضر میں چاندی کا نصاب از خود معیار بن گیا ہے، اسے بالقصد وارادہ پلاننگ کے تحت معیار بنایا نہیں گیا ہے اور اگریہ دائمی طور پر چاندی کے ساتھ خاص نہیں ہے، اگر سونے کے نصاب کی مالیت چاندی کے نصاب سے کم ہوجائے تو اس صورت میں سونے کے نصاب کا اعتبار ہوگا ، پس یہ چاندی کے نصاب کی مالیت سونے کے نصاب سے کم ہونے کی وجہ سے ہوگیا ہے ورنہ شریعت کی طرف سے یا فقہائے احناف کی طرف سے کسی پلان ومنصوبہ کے تحت چاندی کے نصاب کو معیار نہیں بنایا گیا ہے ؛ بلکہ یہ شریعت کے ایک عام اصول کی وجہ سے از خود ایسا ہوگیاجو سونے کے نصاب میں ہوسکتا ہے ، ناممکن نہیں ہے۔اور اس کا مدار محض انفع للفقراء نہیں ہے؛ بلکہ اس کا مدار اس پر ہے کہ قابل ضم مختلف نصاب جمع ہوجانے کی صورت میں مفتی بہ قول میں ضم بالقیمة کا اعتبار ہوتا ہے اور ضم بالقیمة میں چاندی کا نصاب پہلے پایا جاتا ہے ؛ کیوں کہ اس کی مالیت سونے کے نصاب سے کم ہے ؛ اس لیے ایسی صورت میں چاندی کا نصاب مکمل ہوجانے پروجوب زکوة کا حکم ہوتا ہے۔ ویسے انفع للفقراء کی روایت خود صاحب مذہب: حضرت امام ابو حنیفہ<span dir=""LTR""></span>سے مروی ہے اور اس میں کسی فقیہ حنفی کا اختلاف نہیں ہے؛ البتہ اس کی صحیح تشریح یہ ہے کہ وجوب زکوة کے بعد صفت وجوب میں انفع للفقراء کا اعتبار ہوتا ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172023,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/172018,صرف پچاس گرام سونے كا زیور اور 2000 روپئے ہوں تو زكاۃ كا كیا حكم ہے؟,فاطمہ کے پاس پچاس گرام سونا یعنی زیور ہے، چاندی کا زیور بالکل نہیں، لیکن اس کے پاس 2000روپئے بینک میں جمع ہیں، کیا اس صورت میں اس پر زکاة فرض ہے؟ یہ بھی بتائیں کہ کتنی رقم ہو تو 50گرام سونے کی قیمت کے ساتھ مل کر زکاة ملے گی جائز ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1061-955/M=11/1440</span></p><p dir=""RTL"">
	صورت مسئولہ میں پچاس گرام سونے کی قیمت اور بینک میں جمع شدہ دو ہزار روپئے، دونوں کی مجموعی رقم ملا کر اگر چاندی کے نصاب (۶۱۳/ گرام) کی قیمت کو پہونچ جاتی ہے تو فاطمہ پر زکاة واجب ہے، رقم کی کوئی مقدار متعین نہیں ہے، اگر تھوڑی رقم بھی موجود ہے اور وہ سونے کے ساتھ ملانے کی صورت میں چاندی کے نصاب کی قیمت کو پہونچتی ہے تو زکاة لازم ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172018,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171921,جس كے پاس سونا چاندی نہ ہو مگر چاندی كے نصاب بھر پیسہ ہو كیا اسے زكاۃ دے سكتے ہیں؟,(1) اگر کسی شخص کے پاس سات تولہ سونا ہے اور کچھ پیسے ہیں جو آدھے تولہ سونا کی قیمت کے برابر ہوں تو کیا وہ صاحب نصاب ہو گا؟ (2) اگر کسی شخص کے پاس نا سونا ہے اور نأ چاندی لیکن اس کے پاس اتنے پیسے ھوں جو ساڑھے باون تولہ چاندی کی قیمت (/-25000) کے برابر ہوں تو کیا وہ صاحب نصاب ہو گا؟ اگر نہیں تو کیا اس کو زکوٰة دے سکتے ہیں؟ (3). اگر ہم جانتے ہیں کہ فلاں مستحق شخص کو اگر زکوٰة کے پیسے دینے پر وہ شرمندگی محسوس کرے گا یاہم سے غصے بھی ہو سکتا ہے تو کیا ھم زکوٰة دوسرے طریقوں سے دے سکتے ہیں جیسے اس کے بچوں کو عیدی کے طور پر یا اس شخص کو کوئی تحفہ دے دیا جائے؟ (4) براہ کرم زکوٰة کو تحائف کے طور پر ادا کرنے کے کچھ طریقے تجویز کریں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1116-928/B=11/1440</span></p><p dir=""RTL"">
	(۱) جی ہاں! وہ صاحب نصاب ہوگا۔</p><p dir=""RTL"">
	(۲) جی ہاں! وہ بھی صاحب نصاب ہے اس کو زکاة دینا جائز نہیں۔</p><p dir=""RTL"">
	(۳) ایسی صورت میں ہدیہ کہہ کر دیدیں کہ یہ ہماری طرف سے ہدیہ ہے، دل میں زکاة کی نیت کا ہونا کافی ہے۔ اور عیدی کہہ کر بھی بچوں کو دے سکتے ہیں اگر بچے مستحق ہوں۔ تحفہ کہہ کر بھی دے سکتے ہیں۔</p><p dir=""RTL"">
	(۴) یہی الفاظ جو اوپر لکھے گئے ہیں ان ہی میں سے کوئی لفظ مثلاً عطیہ ، ہدیہ ، تحفہ ، عیدی ، گفٹ وغیرہ کہہ کر دے سکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171921,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171920,جس كے پاس كام كرنے كے لیے مشین ہو كیا اسے زكاۃ دی جاسكتی ہے؟,کیا فرماتے ہیں علمائے کرام اور مفتی حضرات ایک کاریگر شخص ایک مشین سے کام کرتاہے۔اور وہ کاروبار بالکل ختم ہو گیا اور وہ مقروض ہوگیاہے۔کچھ نیک بندے اس شخص کو زکوٰة دے کر قرض ادا کرنا چاہتے ہے۔آپ اس کے پاس وہ مشین جوہے وہ ہی ہے اور تو کچھ نہیں ہے۔یہ مشین اس کے ضروریات سے زائد مال کے حساب میں ہوگا ۔یہ مشین اس شخص کے لیے منع ہے زکوٰة ہوگا۔رہنما ہی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1115-970/B=12/1440</span></p><p dir=""RTL"">
	اگر مشین کی قیمت قرضے کے اندر آتی ہے تو آپ ایسے پریشان حال مقروض کو زکاة کی رقم دے سکتے ہیں۔ یعنی زکاة کی رقم سے اس کی مدد کر سکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171920,deoband,عبادات,زکاة و صدقات
31-Aug-2020,https://darulifta-deoband.com/home/ur/zakat-charity/171899,زكاۃ مدرسہ میں دی جاتی ہے، جبكہ اس میں مالدار طلبہ بھی ہوتے ہیں؟,کیا فرماتے ہیں علمائے دین کہ زکاة تو مسکین کو دینا چاہئے ، لیکن مدرسے میں بھی دی جاتی ہے جس میں بڑی تعاد میں مسکین طلبہ ہیں ، لیکن کچھ مالدار طلبہ ہوتے ہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1265-1054/H=11/1440</span></p><p dir=""RTL"">
	مدرسے میں زکاة مسکین اور غریب طلبہ کو ہی مدنظر رکھتے ہوئے دی جاتی ہے اور مسکین اور زکاة کے مستحق طلبہ ہی زکاة کے پیسے کو استعمال کرتے ہیں، مالدار اور غنی طلبہ نہ زکاة کا پیسہ استعمال کرتے ہیں اور نہ ہی اُن کے لئے زکاة کا پیسہ استعمال کرنا جائز ہے۔</p><p dir=""RTL"">
	------------------------</p><p dir=""RTL"">
	جواب درست ہے۔ اور جو طالب علم بالغ ہیں اگر وہ خود صاحب نصاب نہیں لیکن ان کے والد مالدار ہوں تو ان کے والد کا مالدار ہونا زکاة لینے سے مانع نہ ہوگا۔ (ل)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171899,deoband,عبادات,زکاة و صدقات
31-Aug-2020,https://darulifta-deoband.com/home/ur/zakat-charity/171789,كیا گاڑی خریدنے کے لیے رکھی ہوئی رقم بھی زکات کے حساب میں محسوب ہوگی؟,میرا نصاب زکات 5 رمضان کو پورا ہوتا ہے شعبان میں گاڑی بیچ کر رقم اس نیت سے اپنے پاس رکھ لی کہ جو ں ہی کوئی دوسری گاڑی ملے گی خرید لوں گا کیا 5 رمضان کواس گاڑی کی قیمت پر بھی زکات آئے گی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:949-901/sd=12/1440</span></p><p dir=""RTL"">
	جی ہاں! گاڑی خریدنے کے لیے رکھی ہوئی رقم بھی زکات کے حساب میں محسوب ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171789,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171788,مصارف سفر كس كے ذمہ ہوں گے سفیر كے یا مدرسہ كے؟,کیافرماتے ہیں علمائے دین و مفتیانِ شرعِ متین مسئلہ ذیل کے بارے میں، کہ زید بحیثیتِ سفیر مدرسہ اسلامیہ کا چندہ کرنا چاہتا ہے، تو اس کی جائز شکل کیا ہے، (۱) مدرسہ کس حیثیت کا ہو ( زیر تعلیم طلباء کا بیرونی ہونا ضروری ہے یا نہیں)؟ (۲) چندہ تنخواہ پرکیا جائے یا کمیشن اور ٪ پر بھی جائز ہے، تنخواہ پر کیا جا تو تنخواہ کس حد تک جائز ہے؟ (۳) سفر میں ہونے والے اخراجات منجانب مدرسہ ہو یا محصل کی تنخواہ سے؟ (۴) اگر چندہ کی رقم سفیر سے ضائع ہو جا تو اسکا ضمان سفیر پر ہوگا یا نہیں؟ مفصل جواب تحریر فرماں کر مشکور فرمائیں، عین نوازش ہوگی فقط محمد افتخار,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:950-102T/SD=12/1440</span></p><p dir=""RTL"">
	(۱) جس مدرسہ میں زکات کا مصرف موجود ہو، یعنی وہاں غریب نادار طلبہ پڑھتے ہوں اور اُن کے قیام و طعام کا نظم ہو، تو ایسے مدرسے کے لیے زکات کی رقم چندہ میں وصول کرنا درست ہے،لیکن جتنے طلبہ مستحق زکات ہوں، اُن کی ضروریات کے بقدر چندہ وصول کرنا درست ہوگا، چندغریب طلبہ کے قیام و طعام کا نظم کرکے ضرورت سے زائد چندہ کرنا اور فرضی تملیک کراکر تعمیرات اور دوسرے مصارف میں رقم صرف کرنا جائز نہیں ہے، زکات کی رقم کا مصرف غرباء مساکین ہوتے ہیں ۔</p><p dir=""RTL"">
	(۲)کمیشن پر چندہ کرنا جائز نہیں ہے ؛ البتہ سفیر کی مناسب تنخواہ متعین کی جاسکتی ہے؛ لیکن زکات کی رقم سے سفیر کو تنخواہ دینا درست نہیں ہے ۔</p><p dir=""RTL"">
	(۳) زکات کی رقم سے سفر میں ہونے والے اخراجات پورے کرنا جائز نہیں ہے، ہاں مدرسہ کی طرف سے اگر سفیر کو سفر کے اخراجات دیے جائیں، تو مضائقہ نہیں؛ لیکن یہ اخراجات بھی زکات کے مد سے دینا جائز نہیں ہے۔</p><p dir=""RTL"">
	&nbsp;(۴) اگر چندہ کی رقم سفیر کے پاس سے بلا تعدی اور غفلت ضائع ہوجائے، تو سفیر پر اس کا ضمان واجب نہیں ہوگا ۔</p><p dir=""RTL"">
	اذا ضاعت الأمانة فی ید المودع بغیر صنعہ لا یضمن ۔ ( بدائع الصنائع )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171788,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171786,تین تولہ سونا اور 26 تولہ چاندی پر زکات کا حکم,میرے پاس تین تولہ سونا اور ۲۶ تولہ چاندی ہیں، کیا مجھے زکاة دینی ہوگی؟ اور دینا ہو تو کتنے روپئے کی زکاة ادا کروں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1018-821/sn=11/1440</span></p><p dir=""RTL"">
	اس زمانے میں جس شخص کی ملکیت میں تین تولہ سونا اور 26 تولہ چاندی ہو وہ شرعا مالک نصاب ہوجاتا ہےٴ؛ کیونکہ مجموعہ کی مالیت ساڑھے باون تولہ (612 گرام 360 ملی گرام) چاندی کی مالیت کو پہنچ جاتی ہے؛ لہذا ایسے شخص پرشرعا زکات واجب ہے بہ شرطے کہ اس پر اتنا قرض نہ ہو کہ اسے منہا کرنے کے بعد مذکورہ بالا نصاب کا مالک نہ رہے، 3 تولہ سونا اور 26 تولہ چاندی کا مارکیٹ میں جو ویلو ہو وہ معلوم کرکے مجموعی قیمت کا ڈھائی فیصد زکات ادا کرنا صورت مسئولہ میں ضروری ہوگا۔ (نصاب الذہب عشرون مثقالا والفضة مائتا درہم کل عشرة) دراہم (وزن سبعة مثاقیل)....(الدرالمختار وحاشیة ابن عابدین (رد المحتار) 4/ 224،ط: زکریا) (و) یضم (الذہب إلی الفضة) وعکسہ بجامع الثمنیة (قیمة)</p><p dir=""RTL"">
	(المصدر السابقٴ،ص:234)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171786,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171769,زکاة کے پیسوں سے مدرسہ کے لئے زمین خریدنا ؟,میں ایک مسجد میں امامت کررہا ہوں اس میں بستی کے تقریباً ساٹھ بچے پڑھتے ہیں بستی والوں نے مدرسہ کے لئے ایک زمین خرید لی اور کچھ اینٹ ریت بجرپور خرید رکھا ہے جو کہ زکوٰة کے پیسوں کا خریدا ہے اور اس کی تملیک بھی نہیں کی اب ذمہ دار حضرات تعمیر کرنا چاہتے ہیں تو اسکی کیا شکل ہوگی کیا اس ریت اور اینٹوں کو تعمیر میں استعمال کرسکتے ہیں یا اس کی کوئی اور شکل ہے برا? مہربانی مفصل جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1120-945/D=11/1440</span></p><p dir=""RTL"">
	زکاة کے پیسوں سے مدرسہ کے لئے زمین خریدنا یا زکاة کی رقم مدرسہ کی تعمیر میں لگانا جائز نہیں اس سے معطین کی زکاة ادا نہ ہوگی۔</p><p dir=""RTL"">
	اگر زمین زکاة کی رقم سے نہ خریدی گئی ہو کسی کا عطیہ یا امداد کی رقم سے خریدی گئی ہو صرف ریت بجری زکاة کی رقم سے خریدی گئی ہو تو معطین (یعنی جن کے زکاة کی رقم سے یہ چیزیں خریدی گئی ہیں) کسی کو ان چیزوں کا مالک بنادیں وہ شخص مالک ہونے کے بعد اپنی خوشی سے چاہے تو تعمیر مدرسہ میں یہ سامان دیدے لیکن اسے یہ بھی اختیار ہوگا کہ مذکورہ سامان خود اپنے استعمال میں لے آئے یا فروخت کرکے رقم اپنے استعمال میں لے آئے اگر یہ شخص مدرسہ میں دیدیتا ہے تو اس ریت بجری کا مدرسہ میں لگانا جائز ہو جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171769,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171699,مدارس میں زکوة دینے کی کیا شرائط ہیں؟,کیا مدارس میں زکوة دے سکتے ہیں اگر دے سکتے ہیں تو ان مدارس کی کیا شرائط ہیں؟ بہت سے مدارس میں تو بیرونی طلبہ 8 یا 10 تک ہوتے ہیں سارے محلہ والے اور محلہ والے صاحب مال ہیں اور اساتذہ کی تعداد 8 یا 10 ہے ایسی صورت میں مدارس کی تنخواہ اور دیگر اخراجات زکوة کے روپے سے جائز ہیں؟ بہت سے مدارس میں تو بیرونی طلبہ ہی نہیں محلہ والے یا بستی ہی بچے پڑھتے ہیں ایسے مدارس میں زکوة دے سکتے ہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:936-827/sd=11/1440</span></p><p dir=""RTL"">
	زکات کی رقم سے اساتذہ کی تنخواہیں دینا اور مدرسہ کے دوسرے اخراجات پورے کرنا جائز نہیں ہے، زکات کی رقم غریب مستحقینِ زکات مسلمان پر تملیکاً صرف کرنا ضروری ہے، لہذا جس مدرسہ میں بیرونی غریب طلبہ نہ ہوں جن کے کھانے وغیرہ میں زکات کی رقم تملیکاً صرف کی جائے، ایسے مدرسہ میں زکات کی رقم دینا شرعاً جائز نہیں ہے؛ ہاں اگر مدرسہ میں تعلیم کی فیس مقرر ہو اور بعض مقامی طلبہ غریب ہوں، جو فیس اداء نہ کر سکیں، تو ایسے طلبہ کو زکات کی رقم وظیفہ کی شکل میں دے کر ان سے مدرسہ کی تعلیمی فیس وصول کرنا جائز ہوگا اور ایسے غریب طلبہ کی تعلیمی کفالت کے لیے مدرسہ میں زکات کی رقم سے چندہ دینا درست ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171699,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171653,کسی صحیح ضرورت مند کو صدقہ کرنا ہو تو کیسے کریں؟,میری سولہ مہینے کی بچی ہے ، میں نے ایک جانور مدرسہ میں صدقہ کیا ہے، مگر میں یہ جاننا چاہتاہوں کہ اگر مجھے کسی صحیح ضرورت مند کو صدقہ کرنا ہو تو کیسے کروں؟میں کیسے اس انسان کو پہچانوں اور یقین کروں کہ یہ صحیح میں ضرورتمند آدمی ہے یا نہیں؟ اور کیسے اس شخص کو پہچانوں ؟مجھے ایسا کوئی نظر نہیں آتا کہ میں اس کو بڑا صدقہ دوں اور اس کے دل سے دعا نکلے، براہ کرم، مشورہ دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:951-818/sd=11/1440</span></p><p dir=""RTL"">
	ایسے افراد جو واقعی ضرورت مند ہوں، اُن کو تلاش کرنا کچھ مشکل نہیں ہے، عوامی حالات سے واقفیت رکھنے والے مقامی معتبر افراد سے معلومات حاصل کرلی جائیں اور خود بھی تحقیق کرلی جائے۔ رشتہ داروں میں جو محتاج ہوں، اُن کو بھی صدقہ دیا جاسکتا ہے؛ بلکہ رشتہ داروں کو دینے میں زیادہ ثواب ملے گا، اسی طرح مدارس میں ضرورت مند طلبہ کے لیے بھی صدقہ دیا جاسکتا ہے، اس میں بھی زیادہ ثواب ملے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171653,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171648,صدقہ كی بڑی رقم تھوڑا تھوڑا كركے صدقہ كرنا كیسا ہے؟,حضرت میرے والد صاحب کا ایک پلاٹ ہے جس پر میں نے اپنے طور پر یہ نیت کی تھی کے اگر یہ اچھی قیمت پر بک جائے تو اس سے ملنے والی رقم سے ایک اچھی رقم صدقہ کرو گا۔ پلاٹ ابھی تک فروخت نہیں ہوا۔ مسئلہ اب یہ ہے کہ اگر والد صاجب صدقہ کے لئے ایک بڑی رقم جو تقریبا دو لاکھ بنتی ہے دینے کے لئے راضی نہ ہو تو یہ رقم میں اپنے مال سے تھوڑی تھوڑی کر کے صدقہ کر سکتا ہوں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1028-918/M=11/1440</span></p><p dir=""RTL"">
	جی ہاں، آپ اپنے مال سے تھوڑی تھوڑی رقم صدقہ کر سکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171648,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171589,زکاة کا حساب کرتے وقت كس قیمت كا اعتبار ہوگا خریدنے كا یا بیچنے كا؟,زکاة کا حساب کرتے وقت جو مال تجارت کا ہے موجودہ ہول سیل خرید کے ریٹ کے حساب سے جوڑیں گے یا اس پر جو منافع ریٹیل میں ہم کمائیں گے اس نفع کی بھی زکاة نکالیں گے؟ اور اگر موجودہ خرید کے ریٹ سے زکاة کا حساب جوڑا تو زکاة کی ادائیگی ہو جائے گی؟ براہ کرم، اس مسئلہ کو مثال سے واضح کریں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:931-889/sd=12/1440</span></p><p dir=""RTL"">
	تجارتی سامان کی زکات میں قیمت فروخت کا اعتبار ہوتا ہے، یعنی جو سامانِ تجارت موجود ہے ،زکاة کی ادائیگی کے وقت بازار میں اس کی جو قیمتِ فروخت ہے اس حساب سے اس کی زکاة ادا کی جائے گی، تاجر کی خرید کی قیمت کا اعتبار نہیں ہوگا، لہذا صورت مسئولہ میں موجودہ ہول سیل خرید کے ریٹ سے قیمت نہیں لگائی جائے گی؛ بلکہ سامان کی جو قیمت فروخت ہوگی،یعنی : سامان تجارت اگر اکھٹا فروخت کیا جائے، تو جتنی قیمت فروخت ہوسکتی ہو، وہ قیمت لگائی جائے گی ۔( فتاوی عثمانی: ۵۳/۲)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171589,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171552,کیا سرکاری ٹیکس، شرعی زکوة میں شمار کیا جاسکتا ہے؟,اسلامی حکومت میں زکات وصول کرنا حکومت کی ذمہ داری رہی ہے ، موجودہ دور میں ایسی صورتحال تو نہیں لیکن حکومت وقت آمدنی پہ ٹیکس لیتی ہے ، کیا زکات کا حساب کرتے ہوئے اس ٹیکس کو شامل کیا جا سکتا ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:925-765/N=11/1440</span></p><p dir=""RTL"">
	ٹیکس گورنمنٹ لیتی ہے اور زکوة اللہ کا فریضہ ہے اور شریعت میں زکوة کا خاص مصرف متعین کیا گیا ہے؛ جب کہ ٹیکس میں زکوة کی شرائط اور اس کے مصرف وغیرہ کا کوئی لحاظ نہیں کیا جاتا؛ اس لیے سرکاری ٹیکس، شرعی زکوة سے الگ ہے، ٹیکس کو زکوة میں شمار نہیں کیا جاسکتا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171552,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171537,حرام کے ذریعے کمائے ہوئے مال میں زکوة واجب ہوگی یا نہیں ؟,۱ / حرام کے ذریعے کمائے ہوئے مال میں زکوة واجب ہوگی یا نہیں ؟ ۲ /ضروریات زندگی میں کیا کیا ہیں؟ کیا مہنگی گاڑی اور مہنگا موبائل وغیرہ یہ ضروریات زندگی میں شامل نہیں ہیں؟ اسی طرح گاڑی مکان وغیرہ استعمال کی نیت سے لئے تھے لیکن استعمال ہوتا نہیں ہے یا کم ہوتا ہے تو ان پر زکوٰة ہوگی یا نہیں؟ ۳ /نا بالغ نا سمجھ بچے کے مال میں زکوة ہوگی یا نہیں اگر ہو گی تو زکوٰة کون نکالے گا؟ ۴ /مال کے اندر تو آمد و رفت جاری رہتی ہے تو تو مال پر سال گزرنے کا حساب کس طرح لگایا جائے گا؟ ۵ /ہندوستانی زمین کی کھیتی پر عشر واجب ہوگا یا نہیں؟ ۶/ اسلامی تاریخ اور انگریزی تاریخ کے ایام برابر ہوتے ہیں ؟ ۷ /اور کھانے پینے کی اشیاء میں جو ای کوڈ جیسے E471 - E472 وغیرہ استعمال کئے جاتے ہیں ان کی کیا حقیقت ہے ؟ جواب عنایت فرما کر ممنون و مشکور ہوں ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1064-166T/B=12/1440</span></p><p dir=""RTL"">
	(۱) خالص حرام مال میں زکاة واجب نہیں، وہ مال مالک کو یا غریب کو بلانیت ثواب دیدنا چاہئے۔</p><p dir=""RTL"">
	(۲) حاجت اصلیہ میں بدن ڈھکنے کے لئے کپڑے، رہنے کے لئے مکان، جان باقی رکھنے کے لئے کھانا، آجکل کاروباری آدمی کے لئے گاڑی اور موبائل بھی حاجت اصلیہ میں شمار ہونے لگا ہے گاڑی اور موبائل پر زکاة واجب نہیں۔</p><p dir=""RTL"">
	(۳) نابالغ بچے کے مال میں زکاة واجب نہیں، وہ ابھی شریعت کا مکلف نہیں ہوا ہے۔</p><p dir=""RTL"">
	(۴) سال میں جس تاریخ کو زکاة نکالتے ہیں اس تاریخ میں جس قدر مال موجود ہو اتنے مال کی زکاة نکال دیں۔</p><p dir=""RTL"">
	(۵) اگر کسی کے پاس پہلے سے مسلم بادشاہ کی طرف سے ملی ہوئی کوئی زمین ہے اور اب تک اس کی ملکیت میں چلی آرہی ہے تو ایسی زمین کی پیداوار میں عشر واجب ہوگا ورنہ ہندوستان کی زمینات بالعموم نہ عشری ہیں اور نہ خراجی۔</p><p dir=""RTL"">
	(۶) اسلامی تاریخ اور انگریزی تاریخ میں بہت فرق ہے۔ شریعت اسلام میں زکاة قمری اسلامی تاریخ سے نکالی جائے گی۔ انگریزی تاریخ کا اعتبار نہیں۔</p><p dir=""RTL"">
	(۷) ہمیں معلوم نہیں، کسی لیبارٹری میں دومسلمان ڈاکٹر کے ذریعہ اس کی جانچ کرائیں کہ کون کون سی چیز اس میں ملی ہے اور کتنی مقدار میں ملی ہے اس کے بعد اس کا شرعی حکم لکھا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171537,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171526,آلو پر زکاة ہے یا اس کی قیمت پر ؟,کیا آلو پر زکاة ہے یا آلو کی قیمت پر کاة ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:955-1260/L=1/1441</span></p><p dir=""RTL"">
	اگر آلو آپ کی زمین سے پیدا شدہ ہے توچونکہ بالعموم ہندوستان کی زمینیں نہ عشری ہیں نہ خراجی ؛اس لیے اس آلو پر عشر واجب نہیں ؛البتہ احتیاطاً عشر نکالدینا بہتر ہے ،اور عشر کا ضابطہ یہ ہے کہ اگر اس پیداوار کی سینچائی آسمان کے پانی سے ہوئی ہے تو پیداوار کا دسواں اور اگر ٹیوب ویل وغیرہ سے اس کی سینچائی ہوئی ہے تو پیداوار کا بیسواں حصہ بطورعشر نکال دیا جائے ۔اور عشر میں اصل یہ ہے کہ جو چیز زمیں سے پیدا ہوئی ہے اسی سے عشر نکالا جائے؛تاہم اس کے بدلے اس کی قیمت کا ادا کردینا بھی کافی ہے ۔اور اگر آلو سے مراد وہ آلو ہے جس کو بیچنے کی نیت سے خریدا گیا ہے تو اس کی مالیت پر حسبِ شرائط زکوة واجب ہوگی ؛لیکن اگر کوئی بعینہ آلو سے ہی زکوة ادا کردے تو بھی زکوة ادا ہوجائے گی اور بازار میں آلو کا جو ریٹ ہوگا اسی کے حساب سے زکوة کی ادائیگی ہوجائے گی۔</p><p dir=""RTL"">
	&nbsp;إن أداء القیمة مکان المنصوص علیہ فی الزکاة والصدقات والعشور والکفارات جائز(المبسوط للسرخسی 2/ 156،الناشر: دار المعرفة - بیروت) ویحتمل أن یکون احترازا عما وجد فی دار الحرب فإن أرضہا لیست أرض خراج أو عشر (رد المحتار: 3/ ۲۵۷،ط:زکریا دیوبند)وفی کتاب الشرح السیر الکبیر:لأن العشر والخراج إنما یجب فی أراضی المسلمین ،وہذہ أراضی دارالحرب، وأراضی أہل الحرب لیست بعشریة ولا خراجیة .( کتاب الشرح السیر الکبیر۵/۳۰۷،ط:دارالکتب العلمیة ،بیروت )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171526,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171490,جن پیسوں پر صرف پانچ مہینے گزرے ہیں کیا اس میں بھی زكات ہے ؟,میرے پاس ڈیڑھ لاکھ روپے ہیں لیکن پانچ مہینے گزرے ہیں کیا میرے اوپر زکات فرض ہو گئی ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1016-861/D=10/1440</span></p><p dir=""RTL"">
	اگر ڈیڑھ لاکھ روپئے آنے کے بعد ہی آپ صاحب نصاب ہوئے ہیں پہلے سے صاحب نصاب نہیں تھے تو سال پورا ہونے کے بعد زکاة کی ادائیگی لازم ہوگی۔ اور اگر پہلے سے صاحب نصاب تھے تو جب اس نصاب کا سال پورا ہوگا اور زکاة نکالیں گے اسی وقت بعد میں آنے والی رقم کی بھی زکاة نکالیں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171490,deoband,عبادات,زکاة و صدقات
