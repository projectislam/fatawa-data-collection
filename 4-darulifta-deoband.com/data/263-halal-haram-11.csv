issued_at,link,title,question,answer,fatwa_number,dar_ul_ifta,category_level_1,category_level_2
30-Jun-2021,https://darulifta-deoband.com/home/ur/halal-haram/604816,لطف اندوزی كے لیے ڈریم ایلیون گیم كھیلنا؟,ایک ایپ ہے جس کا نام ہے ڈریم ایلیون، اس ایپ کے ذریعہ سے تمام کھیلوں ( عالمی کرکٹ، آئی پی ایل، فٹ بال، و دیگر تمام کھیل) میں جوا ( سٹّا ) کھیلا جاتا ہے ، اس ایپ میں جہاں پیسوں کا آپشن رہتا ہے وہیں پر فِری کا بھی آپشن رہتا ہے ، اگر کچھ دوست صرف اور صرف لطف بازی کیلئے اس میں کھیلیں باکل فِری فِری میں، اور جوا سے ان کا کوئی تعلق نہ ہو، تو کیا ان کا کھیلنا جائز ہو سکتا ہے ؟,"<p>بسم الله الرحمن الرحيم</p><p> </p><p>Fatwa : 985-697/D=11/1442</p><p>&nbsp;کھیل میں جُوا سٹّا کھیلنا حرام ہے۔ قرآن پاک میں اس کی حرمت بیان کی گئی ہے۔ اِنَّمَا الْخَمْرُ وَالْمَیْسِرُ وَالْاَنْصَابُ وَالْاَزْلَامُ رِجْسٌ مِنْ عَمَلِ الشَّیْطَانِ فَاجْتَنِبُوْہُ۔ کھیل میں ہار جیت پائنٹ کے ذریعہ ہوتی ہو پھر اگر پائنٹ کو سکہ رائج الوقت سے تبدیل کرنے کی کوئی شکل ہوتی ہو تو یہ بھی حرام ہے۔</p><p>جو کھیل ورزش یا اعضاء جسم کی قوت کے لئے ہیں وہ مباح ہیں بشرطیکہ ان کے کھیلنے میں ایسا انہماک اور شغف نہ ہوجائے کہ دین و دنیا کے ضروری کاموں کا نقصان ہو یا نمازیں فوت ہوجائیں۔</p><p>شریعت نے ایسے کھیلوں کو ناجائز قرار دیا ہے جن کی وجہ سے گناہوں کا ارتکاب لازم آتا ہو۔</p><p>پس صورت مسئولہ میں اگر فری آپشن والے کھیل کھیلے جائیں تو بھی ضروری ہے کہ محض وقت گذاری اور تضییع اوقات نہ ہو بلکہ کسی دینی یا دنیوی فائدہ پر مشتمل ہو نیز اس میں ایسا انہماک اور شغف نہ پایا جائے جس سے دین و دنیا کے ضروری کاموں کا نقصان ہو اور نماز فوت ہوجانے کی نوبت آجائے ایسی صورت میں وہ کھیل ناجائز ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604816,deoband,متفرقات,حلال و حرام
02-Jun-2021,https://darulifta-deoband.com/home/ur/halal-haram/604811,لڑکی کی شادی میں جا کر کھانا کھانا جائز ہے؟,"میرا سوال یہ ہے کہ (۱) کیا کسی کی لڑکی کی شادی میں جا کر کھانا کھانا جائز ہے؟
(۲) اور اگر کسی شادی میں غیر اسلامی رسمیں شامل ہوں جیسے کہ جہیز، ہلدی، جوتے چرائی، سلامی تو کیا اس میں شامل ہونا ٹھیک ہے؟
(۳) اگر ان رسمیات کے خلاف لڑتے ہوئے میرے گھروالے ناراض ہوں تو کیا کریں؟ ان رسمیات کو چھوڑ دیں یا رشتہ داروں کو یا گھروالوں ؟
براہ کرم، یہ فتوی مجھے مسجدوں میں بھی پیسٹ کرنا ہے اس لیے جواب تھوڑا تفصیل میں دیجئے ۔","<p>بسم الله الرحمن الرحيم</p><p> </p><p>Fatwa : 1007-647/B=10/1442</p><p>&nbsp;(۱) لڑکی کی شادی میں کھانا کھلانا مسنون طریقہ نہیں ہے، ہاں اگر کھلادیا تو جائز ہے۔ اس لئے وہاں کھانا کھاسکتے ہیں۔</p><p>(۲) جہاں غیر اسلامی اور ناجائز رسمیں ہوں وہاں جانے سے اجتناب کرنا چاہئے۔</p><p>(۳) آہستہ آہستہ گھر والوں کو سمجھانے کی کوشش کریں۔ زمانہ دراز سے جو رسمیں ہمارے معاشرہ میں داخل ہیں ان کو ایک دم نکالنا مشکل ہے، ا س کے لئے کافی وقت اور کافی محنت درکار ہے۔ ان رسموں کو دور کرنے کی کوشش میں لگے رہیں اور ا ن کے لئے ہدایت کی دعا بھی کرتے رہیں۔</p><p>نوٹ:۔ مسجدوں میں لگانے کے لئے کسی مستند عالم سے لکھواکر لگائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604811,deoband,متفرقات,حلال و حرام
05-Jun-2021,https://darulifta-deoband.com/home/ur/halal-haram/604746,ڈیوٹی کیلئے تاخیر سے پہنچنا,"درج مسئلے میں آپ کی رہنمائی درکارہے ۔میں ایک سرکاری یونیورسٹی کے ڈیپارٹمنٹ میں ملازمت کرتاہوں جو میرے گھر سے تقریبًا تیس پینتیس کلومیٹر دورہے جہاں مجھے روزانہ آنا جانا پڑتاہے ۔ ڈیوٹی حاضری کا وقت صبح آٹھ بجے ہے ۔نمازفجر باجماعت ادائیگی ، تلاوت قرآن مجید ،اشراق ، چائے ناشتہ اور بیمارہونے کی وجہ سے دوائیوں کے استعمال کی وجہ سے اتنی دیر ہوجاتی ہے کہ دفتر مقررہ وقت یعنی آٹھ بجے سے گھنٹہ ڈیڑھ گھنٹہ دیر پہنچتاہوں۔ میں اپنی پوری کوشش کرتاہوں کہ مقررہ وقت پر پہنچوں لیکن دوتین گاڑیاں بدلتے وقت اور راستے میں ٹریفک کی ہجوم کی وجہ سے دیر ہوہی جاتی ہے ۔ میری ڈیوٹی کی نوعیت کچھ ایسی ہے کہ زیادہ کام نہیں ہوتا بس کچھ معمول کا کام ہوتاہے کبھی کام ہوتاہے اور کبھی نہیں ہوتا یعنی میرا ڈیوٹی کیلئے تاخیر سے پہنچنے سے میرے کام پر کچھ خاص اثر نہیں پڑتا ۔کیونکہ جوبھی کام ہوتاہے وہ میں اسی دن باقی وقت دورانیہ میں مکمل کردیتاہوں لیکن دفتر تاخیر سے پہنچنے سے میرے ضمیر پر بوجھ ہوتاہے میراسوال یہ ہے کہ یہ جو میں گھنٹہ ڈیرھ گھنٹہ دفتر تاخیر سے پہنچتاہوں کیا اس کی تنخواہ میرے لئے حلال ہے یا حرام ہے ؟ اگر حرام ہے تو کیا صرف اسی وقت کی تنخواہ حرام ہے یا اس کی وجہ سے میری ساری تنخواہ حرام ہوجاتی ہے ۔
برائے مہربانی تفصیلی جواب دے کر مشکورفرماویں۔","<p>بسم الله الرحمن الرحيم</p><p> </p><p>Fatwa : 924-250T/D=10/1442</p><p>&nbsp;کام کی تکمیل کے ساتھ مقررہ وقت میں حاضری بھی مقصود ہوتی ہے جس کے الگ مقاصد و مصالح ہیں ایسی صورت میں مسلسل تاخیر سے پہونچنا وہ بھی گھنٹہ ڈیڑھ گھنٹہ کی تاخیر کرنا یقینا کوتاہی ہے۔ اب یا تو ذمہ داران سے ضابطہ میں اس کی اجازت حاصل کیجئے ورنہ جتنے وقت کی کوتاہی ہوتی ہے اس کے مقابل تنخواہ پاکیزہ نہ ہوگی۔ پوری تنخواہ پر حرام ہونے کا حکم نہیں ہے کوتاہی کے مقابل تنخواہ صدقہ کردیں یا ادارہ میں کسی عنوان سے داخل کردیں۔</p><p>ویل للمطففین الآیة کے ضمن میں حضرت مفتی محمد شفیع صاحب رحمہ اللہ تحریر فرماتے ہیں: مزدور اور ملازم نے جتنے وقت کی خدمت کا معاہدہ کیا ہے اس میں وقت چرانا اور کم کرنا بھی اس میں داخل ہے۔ تفصیل کے لئے معارف القرآن سورة التطفیف کی تفسیر ملاحظہ فرمائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604746,deoband,متفرقات,حلال و حرام
02-Jun-2021,https://darulifta-deoband.com/home/ur/halal-haram/604595,كمپنی كی بتائی ہوئی قیمت سے زیادہ میں فروخت كرنا؟,میں ایک کمپنی میں بطور منیجر کام کرتا ہوں جس کی مجھے ماہانہ تنخواہ ملتی ہے کیا میں کمپنی کے بتائے ہوئے قیمت سے زیادہ میں مال فروخت کرکے زیادہ رقم اپنے لئے لے سکتا ہوں؟,"<p>بسم الله الرحمن الرحيم</p><p> </p><p>Fatwa:780-530/sd=10/1442</p><p>&nbsp;اگر آپ کمپنی کے تنخواہ دار ملازم ہیں تو کمپنی کی متعین کردہ قیمت سے زیادہ میں مال فروخت کرکے نفع کمانا جائز نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604595,deoband,متفرقات,حلال و حرام
22-Jun-2021,https://darulifta-deoband.com/home/ur/halal-haram/604578,دل لگی کے لئے تاش كے پتے كھیلنا؟,امید ہے آپ حضرات خیر و عافیت کے ساتھ ہوں گے محترم مفتیان کرام : مسئلہ یہ درپیش ہے کہ ہم طالبعلم ہیں اور دینی مدرسہ میں پڑھتے ہیں تو رات کو تمام معمولات سے فارغ ہو کر ، یا عصر کے وقت یا دیگر فارغ وقت میں ہم تاش کے پتوں کے ساتھ محض از راہ تفنن )ریفریشمنٹ( کے کھیلتے ہیں جس میں کسی قسم کی کوئی شرط ، کوئی جوا یا اس قسم کی کوئی بھی لغویات نہیں ہوتی ، بس صرف دل لگی کے لئے کھیلتے ہیں تو مفتیان کرام کیا عرض کرتے ہیں کہ یہ کھیلنا درست ہے یا نہیں ( مباح ہے ؟ حرام ہے ، مکروہ تنزیحی ہے ، تحریمی ہے وغیرہ) رہنمائی فرمائیے گا شکریہ,"<p>بسم الله الرحمن الرحيم</p><p> </p><p>Fatwa : 1269-859/H=11/1442</p><p>&nbsp;دل لگی کے لئے کھیلنا بھی لغویات ہی میں شمار ہے جو صرف دماغی عیاشی ہے اور اس طرح کا کھیل بھی مکروہ ہے آپ ماشاء اللہ دینی مدرسہ میں طالب علم ہیں آپ بجائے دل لگی کے لئے کھیل میں لگنے کے اپنے اندر علم و عمل میں دل کی لگی (انہماک کامل) والی کیفیات پیدا کرنے میں سعی بلیغ فرمائیں جس کی سہل صورت یہ ہے کہ مدرسہ کی طرف سے جو کچھ پابندیاں ہیں ان کی ادائیگی پوری پوری کرتے رہیں اور اُن سے نیز حوائج ضروریہ سے جو وقت بچ جائے اُس میں اپنے قریبی اکابر بالخصوص حضرت اقدس حکیم الامت مولانا اشرف علی صاحب تھانوی اور حضرت شیخ الحدیث مولانا محمد زکریا صاحب نور اللہ مراقدہم کی تصنیفات کا مطالعہ کیا کریں مثلاً (الف) مواعظ حکیم الامت رحمہ اللہ۔ (ب) الاعتدال فی مراتب الرجال المعروف بہ اسلامی سیاست (اُردو) ان دونوں کے بغور مطالعہ سے جب فارغ ہوجائیں دیگر کتب کے مطالعہ کے لئے اپنے اساتذہٴ کرام سے یا یہاں (دارالافتاء دارالعلوم دیوبند) سے معلوم کرلیں۔ اللہ پاک جمیع مقاصد حسنہ میں پوری کامیابی عطاء فرمائے، ہر خیر سے نوازے، اور ہر شر سے حفاظت فرمائے۔ آمین</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604578,deoband,متفرقات,حلال و حرام
31-May-2021,https://darulifta-deoband.com/home/ur/halal-haram/604553,امام کیلئے الیکشن کی مٹھائی لینا كیسا ہے؟,جس گاؤں میں الیکشن ہے اگر اس گاؤں میں امیدوار ایسے امام کو مٹھائی وغیرہ دے جو اس گاوں کا نہیں ہے یعنی اس کا ووٹ اس گاؤں میں نہیں ہے تو ایسے امام کیلئے ان کی تقسیم کردہ چیز لینا اور استعمال کرنا کیسا ہے ؟جواب مرحمت فرماکر شاکر وممنون فرمائیں ، بیکراں نوازش ہوگی ۔,"<p>بسم الله الرحمن الرحيم</p><p> </p><p>Fatwa : 1111-806/H=10/1442</p><p>&nbsp;اگر مٹھائی وغیرہ لے لی تو گنجائش ہے؛ البتہ صورت مسئولہ میں بھی حسن انداز کے ساتھ قبول کرنے سے معذرت کردی جائے تو بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604553,deoband,متفرقات,حلال و حرام
31-May-2021,https://darulifta-deoband.com/home/ur/halal-haram/604546,ہار جیت پر كوئن (سكّے) لگاكر لوڈو گیم كھیلنا؟,لڈو سٹار گیم میں دو فریق آپس میں جب کھیلتے ہیں تو ان کے مابین کچھ سکوں پر اتفاق ہوتا ہے جو اگلے لیول میں پہنچنے کے لئے جیتنا لازمی ہوتا ہے بعض لوگ انہیں بیچتے بھی ہیں کیا یہ گیم جوا میں آتی ہے یا نہیں ؟ اگر سوال کی سمجھ نا آئے تو کسی شاگرد کے زریعے کسی سے پتہ کروا لیں مگر جواب ضرور چاہیئے نماز روزہ یا دینی معاملات سے ہٹ کر جواب چاہیئے کیونکہ ثم الحمدللہ ان سب چیزوں کی اللہ کی مہربانی سے پابندی کیساتھ اہتمام ہوتا ہے فری وقت میں کھیلتا ہوں۔,"<p>بسم الله الرحمن الرحيم</p><p> </p><p>Fatwa : 877-226/D=10/1442</p><p>&nbsp;کھیل کے سلسلے میں ضابطہ یہ ہے کہ (۱) جو کھیل ورزش یا اعضاء کی قوت اور صحت کی بحالی کے لئے ہو۔ (۲) اور اس میں اس درجہ شغف اور انہماک نہ پایا جائے جس سے نماز یا دیگر امور دین میں خلل واقع ہونے لگے تو ایسے کھیل شرعاً مباح ہیں بشرطیکہ اس میں (۳) جوے قمار کی بات نہ پائی جائے۔</p><p>اور جس کھیل میں پہلی دو باتیں نہ پائی جائیں مثلاً اس میں دنیوی یا دینی اعتبار سے کوئی فائدہ نہ ہو صحت کی بحالی یا اعضاء کی قوت وغیرہ کا کوئی نفع نہ ہو یا اس میں انہماک اور شغف نماز سے غفلت اور امور دین میں خلل پیدا کرنے والا ہو تو پھر ایسے کھیل مکروہ اور نادرست ہیں۔</p><p>اور اگر اس میں جوے کی قسم پائی جاتی ہے تب تو وہ کھیل حرام ہے۔ قال فی الشامی: وکرہ تحریما اللعب بالنرد وکذا الشطرنج الخ لان من اشتغل بہ ذہب عناء ہ الدنیوی وجاء ہ العناء الاخروی۔ وکرہ کل لہو ای لعب وعبث۔ الدر مع الرد: 9/565۔</p><p>صورت مسئولہ میں لوڈو گیم میں بظاہر کوئی فائدہ اعضاء کی قوت یا صحت کی بحالی کے قسم کا نہیں ہے اس لئے یونہی یہ کراہت سے خالی نہیں ہے۔</p><p>اور اگر اس میں انہماک اور شغف نماز اور امور دین میں خلل ہوتا ہو تو مکروہ تحریمی ہے ۔ اور اگر جوے کی بات پائی جاتی ہے تو پھر حرام ہے۔ اب آپ کا سوال کہ اس میں جوا پایا جاتا ہے یا نہیں؟ تو اس کا جواب یہ ہے کہ سکے اگر فرضی ہیں پائنٹ کی طرح گھٹتے بڑھتے ہیں پھر کھیل ختم ہونے پر قصہ ختم ہوجاتا ہے ایسی صورت میں جوے کی بات نہیں معلوم ہوتی۔</p><p>اور اگر یہ کوئن (سکے) ایسے ہیں جو کسی وقت سکہ رائج الوقت سے خریدے یا بیچے جاسکتے ہیں اور نتیجةً ملک میں مروج سکہ کے ذریعہ ہار جیت ظاہر ہوتی ہے تو یہ کھلے طور پر جوا ہے جو کہ حرام ہے۔</p><p>قال فی احکام القرآن: وعلی ہذا فالمباح من الملاہی ہی السرائحة فی ہذا العصر بشرط ان لا یکون فیہ قمار ولا یکون بقصد التلہیّ بل لتمرن البدن او تعلم الشجاعة ہی المسابقة بالبہائم والصولجان وامثالہ مما فیہ تمرن البدن او تعلم الشجاعة اذا علم بالتجربة انہ لا یفضی الی الالہاء ولا یتضمن معصیة (احکام القرآن: 3/201)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604546,deoband,متفرقات,حلال و حرام
10-Jun-2021,https://darulifta-deoband.com/home/ur/halal-haram/604531,اوٹلر لائف  کمپنی میں ملازمت کا شرعی حکم؟,"کیا فرماتے ہیں مفتیان کرام مسئلہ ذیل کے بارے میں: میں "" اوٹلر لائف ""(otlar life)کمپنی میں ملازمت کرتا ہوں، جس کا طریقہ کار یہ ہے کہ اولا ممبر کو اچھی تنخواہ کے وعدہ پر بلایا جاتا ہے ، اور شرکت کے وقت تین ہزار یا کچھ زائد روپے لے کر بدلہ میں شناختی کارڈ اور کچھ ادویات دے دی جاتی ہے ، بعد ازاں ٹریننگ کے نام پر ایک لمبا پروسز چلتا ہے ، جس میں کمپنی سے نفع حاصل کرنے کے طریقے کو بتایا جاتا ہے ، بنیادی طریقہ ممبر سازی کا ہوتا ہے کہ اگر آپ اپنے واسطے سے کسی ممبر کو کمپنی سے جوڑتے ہیں تو متعینہ (presenters) کے حساب سے آپ کو بھی اس کے منافعہ میں سے حصہ ملے گا۔ اس سلسلہ میں آپ سے چند باتیں دریافت کرنی ہیں:
(1) کیا مذکورہ کمپنی میں شرکت جائز ہے جبکہ ابتداء ہی اس میں دھوکہ دیکر بلایا جاتا ہے ؟
(2) کیا ممبر سازی کے ذریعے حاصل ہونے والی کمیشن کے استعمال کی اجازت ہے جبکہ اس کمپنی میں مکمل آمدنی کا دارومدار اکثر اسی طریقے پر ہے اور ممبر کی تشکیل کے علاوہ ہمارا اس کے منافعہ سے کوئی عمل دخل نہیں ہوتا ؟
(3) کیا مذکورہ کمپنی نیٹورک مارکٹنگ کے زمرے میں آتی ہے ؟ تحقیق مطلوب ہے۔
(4) نیٹ ورک مارکیٹنگ کا شرعی حکم کیا ہے؟ اور اسکی کیا کیا شکلیں ہیں؟ وضاحت فرمادیں۔","<p>بسم الله الرحمن الرحيم</p><p> </p><p>Fatwa : 954-262T/D=10/1442</p><p>&nbsp;(۱) جی ہاں اس طرح کی ملٹی لیول کمپنی میں دھوکہ غرر شروع ہی سے پایا جاتا ہے اور لوگوں کو سبز باغ دکھلاکر زیادہ سے زیادہ ممبر بنانے کی کوشش کی جاتی ہے اسی بنا پر اور بعض دوسری بنیادوں پر اس طرح کی کمپنی میں شرکت کرنا جائز نہیں۔</p><p>(۲) ممبر بنانے کا کام کرنا اور اگلے ممبر کی خریداری پر کمیشن لینا جائز نہیں۔</p><p>(۳) جی ممبر سازی کے ذریعہ کاروبار کو فروغ دینا اور اگلے خریدار کی خریداری پر پچھلے ممبر کو کمیشن ملنا یا ممبر بنانے پر معاوضہ لینا جائز نہیں۔</p><p>(۴) جو شکل آپ نے تحریر کی ہے اس کا حکم لکھ دیا گیا۔ ملٹی لیول مارکیٹنگ کی تفصیل جاننے کے لئے اسلامی فقہ اکیڈمی کی جانب سے مطبوعہ رسالہ نیٹ ورک مارکیٹنگ، کا مطالعہ کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604531,deoband,متفرقات,حلال و حرام
26-Jun-2021,https://darulifta-deoband.com/home/ur/halal-haram/604530,بینك میں کام کرنا كیسا ہے؟,میں اسٹیٹ بینک آف انڈیا کا کاسٹمارسرویس پوینٹ کھولنا چاہتا ھوں۔جو ہمیںNICT کمپنی کے جانب سے دی جائے گی۔ یہاں ھماراکام رقم جمع کرنا ، اٹھانا ، اکاؤنٹ کھولنا،بیماکرنااورفکس ڈپوزیٹ کرناھے۔ اور ہم کو کمپنی۱۵۰۰روپیہ تنخواہ دے گی۔ رقم جمع کرنا ، اٹھانا ، اکاؤنٹ کھولنا،بیماکرنااورفکس ڈپوزیٹ پر بینک کمیشن دے گا اور یہ کمیشنNICT کمپنی٪۲۵لے گی اور باقی مجھے ملے گا۔ کیا یہ کام کرنا جائز ہے؟,"<p>بسم الله الرحمن الرحيم</p><p> </p><p>Fatwa : 948-687/D=11/1442</p><p>&nbsp;بینک کا کاروبار سود پر مبنی ہوتا ہے اور سود لینے دینے والے پر جس طرح لعنت بھیجی گئی ہے اسی میں سودی معاملہ کی لکھا پڑھی کرنے والے اور گواہ بننے والے پر بھی لعنت بھیجی گئی ہے۔ اور فرمایا رسول اللہ صلی اللہ علیہ وسلم نے: عن جابر -رضی اللہ عنہ- قال لعن رسول اللہ صلی اللہ علیہ وسلم آکل الربوا وموکلہ وکاتبہ وشاہدیہ وقال وہم سواء۔ (رواہ مسلم، مشکاة، ص: 247)</p><p>بس آپ کا کام بینک کی برانچ کا ہے اور اس سے متعلق امور انجام دینے کا ہے جس کی وجہ سے بینک کے سودی کاروبار میں تعاون کی صورت پیدا ہوگی۔ ارشاد خداوندی ہے: تَعَاوَنُوْا عَلٰی الْبِرِّ وَالتَّقْوَی وَلَا تَعَاوَنُوْا عَلٰی الْاِثْمِ وَالْعُدْوَانِ یعنی نیکی اور تقویٰ کے کام میں ایک دوسرے کا تعاون کرو، گناہ اور سرکشی کے کام میں تعاون مت کرو۔ پس اس سے احتراز چاہئے یا کم از کم جن کاموں میں سودی لین دین میں تعاون اور ان کی لکھا پڑھی کرنی ہوتی ہے ان سے احتراز کریں جیسے بیما فکس ڈپوزٹ۔ اور اکاوٴنٹ کھولنے والوں کی غیرسودی خدمات انجام دینے کی کوشش کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604530,deoband,متفرقات,حلال و حرام
19-Aug-2021,https://darulifta-deoband.com/home/ur/halal-haram/604526,جو سركاری اناج بچوں كو ملتا ہے، كیا والدین اسے كھاسكتے ہیں؟,"میں نے ایک سوال پوچھا تھا سوال نمبر 603399 جس کا عنوان ""سرکاری اناج کے بارے میں"" اور جسکا مکمل سوال ""سرکاری اسکول میں سرکار کی طرف سے بچوں کے نام پر جو اناج ملتا ہے جیسے چاول، تیل،گیھوں وغیرہ۔کیا وہ حلال ہے؟ کیا وہ کھا سکتے ہیں؟ یہ تھا۔ مجھے اس کا جواب ملا لیکن سوال کا عنوان بدل کر۔ جواب میں جو عنوان لکھا گیا ہے وہ یہ ہے ""سرکاری اناج جو اسکولوں کو ملتا ہے وہ اساتذہ کے لیے درست ہے یا نہیں""؟ اب مجھے میرے سوال کا جواب چاہیے جو یہ ہے "" سرکاری اسکول میں سرکار کی طرف سے بچوں کے نام پر جو اناج ملتا ہے جیسے چاول، تیل،گیھوں وغیرہ۔کیا وہ حلال ہے؟ کیا وہ کھا سکتے ہیں""؟ اس میں آپ دیکھ سکتے ہیں کہ میں نے یہ نہیں پوچھا کہ سرکاری اناج اساتذہ کھا سکتے ہیں یا نہیں؟ بلکہ میرا سوال یہ تھا کہ سرکاری اناج بچوں کے ماں، باپ، نانا، نانی، دادا، دادی۔ مطلب بچوں کے خاندان کے لوگ کھا سکتے ہیں یا نہیں؟ عنوان آپ کی طرف سے بدلا گیا ہے۔ برائے مہربانی مجھے میرے سوال کا جواب دیجے۔ امید کرتا ہوں مجھے میرے سوال کا جواب جلد از جلد ملے گا۔","<p>بسم الله الرحمن الرحيم</p><p> </p><p>Fatwa : 974-918/D=01/1443</p><p>&nbsp;اگر بچوں کو گھر لے جانے کے لیے دیا جاتا ہے تو بچوں کے گھر لے جانے پر اُن کے والدین وغیرہ بھی اسے کھاسکتے ہیں؛ البتہ اس کے بدلے دال روٹی وغیرہ یا چاول کی قیمت انھیں کھلادیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604526,deoband,متفرقات,حلال و حرام
26-Jun-2021,https://darulifta-deoband.com/home/ur/halal-haram/604459,چہرہ ہٹاكر تصویریں لگانا كیسا ہے؟,"آج کل اکثر پراڈکٹس پر عورتوں کی تصویریں ہوتیں ہیں خاص طور پر کپڑے ا ور جیولری ہیں ہی عورتوں کی تو ان کے چہرے کو ہٹا کر تصویریں لگانا کیسا ہے؟
دوسرا سوال؛ کشمش کو رات کو پانی میں ڈال کر صبح کو پی لینا کیسا ہے؟","<p>بسم الله الرحمن الرحيم</p><p> </p><p>Fatwa : 951-690/D=11/1442</p><p>&nbsp;(۱) جب چہرے کو ہٹادیا جائے گا اور وہ تصویر محرم باقی نہ رہے گی تو اب اس سر کٹی تصویر کو لگانا کس مقصد سے ہوگا؟ اور اس ناقص تصویر سے کس چیز کی نمائش مقصود ہوگی؟ صرف کپڑے زیور کی یا اعضاء مستورہ کی بھی نمائش ہوگی، واضح کریں۔</p><p>(۲) شرعاً اس میں کوئی مضائقہ نہیں۔ باقی اس کے فوائد و نقصان کسی حکیم سے معلوم کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604459,deoband,متفرقات,حلال و حرام
28-May-2021,https://darulifta-deoband.com/home/ur/halal-haram/604430,بینک کی ملازمت اور اس کی آمدنی سے مسجد كی تعمیر كرنا؟,بینک کی نوکری کرنا جائز ہے یا نہیں؟ اور اس کی آمدنی سے تعمیر مسجد درست ہے یا نہیں نیز اس میں نماز کی ادائیگی درست ہے یا نہیں اگر نہیں تو کیا صورت ہوگی کہ مسجد اپنی جگہ قائم اور اس میں نماز صحیح الاداء ہو ؟ وضاحت فرمائیں۔,"<p>بسم الله الرحمن الرحيم</p><p> </p><p>Fatwa : 804-169T/D=10/1442</p><p>&nbsp;(۱) بینک میں سودی لین دین اور اس کی لکھا پڑھی کا کام کرنا ناجائز ہے، حدیث میں ایسے کام کرنے والے پر لعنت بھیجی گئی ہے۔</p><p>جس قدر ناجائز کام کے مقابلہ میں اجرت (تنخواہ) ہوگی وہ ناجائز ہوگی۔</p><p>(۲) مسجد کی تعمیر میں صاف ستھرا پیسہ لگانا چاہئے۔</p><p>(۳) مسجد کس طرح کے پیسہ سے تعمیر ہوئی ہے؟ جس شخص کی آمدنی ناجائز ہے اور اس نے چندہ دیا ہے تو اس میں یہ وضاحت مطلوب ہے کہ اس شخص کی پوری آمدنی ناجائز اور حرام ہے یا کچھ جائز ذریعہ آمدنی بھی ہے؟</p><p>(۴) مسجد عامة المسلین کے چندے سے بنتی ہے تو کیا تمام چندہ دہندگان کی رقمیں ناجائز تھیں؟</p><p>اور اگر خاص شخص یا اشخاص نے بنوایا ہے تو ان کے ذرائع آمدنی کیا کیا ہیں؟ واضح کریں۔</p><p>(۵) بینک ملازم اگر اپنی جائز آمدنی (مثلاً کھیت، باغ، دکان کی آمدنی) سے مسجد میں چندہ دے تو اسے مسجد میں لگانے میں کوئی قباحت نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604430,deoband,متفرقات,حلال و حرام
27-May-2021,https://darulifta-deoband.com/home/ur/halal-haram/604418,چالیس ہزار كی موٹر سائیل قسطوں پر ساٹھ ہزار میں بیچنا؟,بندہ قسطوں کا کاروبار کرتا ہے ہر قسم ایکٹرانکس سامان موٹرسائکل موبائل وغیرہ قسطوں پر دیتاہے، مثلاً ایک موٹرسائکل ہے اس کی نقد قمیت 40000 روپے ہے بندہ یہ 40000 والا موٹرسائکل 12 مہینے کیلئے 60000 روپے پر دیتا ہے اس میں 10000 بطور ایڈوانس لیتا ہے اور باقی رقم 4000 روپے ہر مہینہ قسط لیتا ہے کیا یہ جائز ہے یہ نا جائز؟,"<p>بسم الله الرحمن الرحيم</p><p> </p><p>Fatwa : 745-619/M=10/1442</p><p>&nbsp;قسطوں پر سامان بیچنا جائز ہے بشرطیکہ سودی معاملہ نہ ہو، چالیس ہزار قیمت والی موٹر سائیکل، قسطوں پر ساٹھ ہزار میں بیچتے ہیں اور پوری قیمت مجلس عقد میں طے ہوجاتی ہے اور دس ہزار اُسی وقت لے لیتے ہیں اور بقیہ پچاس ہزار کو ہر ماہ ایک متعینہ رقم قسطوار کے طور پر وصول کرتے رہتے ہیں اور تاخیر کی وجہ سے متعینہ قیمت سے زائد رقم کی وصولی نہیں ہوتی اور نہ اضافے کا مشروط معاملہ ہوتا ہے تو اس طریقے پر بیع و شراء جائز ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604418,deoband,متفرقات,حلال و حرام
28-May-2021,https://darulifta-deoband.com/home/ur/halal-haram/604415,كیا اسکولوں سے ملنے والے اناج کو گھر والے استعمال کرسکتے ہیں؟,کیا فرماتے ہیں علماء دین ومفتیان شرع متین درمیان مسئلہ ھذا کے کہ پہلے اسکولوں میں تمام بچوں کو حکومت کی طرف سے مڈڈے میل کے نام سے کھچڑی تقسیم کی جاتی تھی وہ اس لئے کہ کوئی بھی بچہ بھوکا نا رہے۔ اب کرونا مہاماری کی وجہ سے اسکولیں بند ہیں ایسے میں تمام بچوں کو کچے چاول، چنا اور دال تقسیم کیے جاتے ہیں تو اس صورت میں کیا یہ تمام چیزیں گھر کے سب افراد استعمال کر سکتے ہیں؟,"<p>بسم الله الرحمن الرحيم</p><p> </p><p>Fatwa : 788-158T/D=10/1442</p><p>&nbsp;اسکول کے سرکاری ضابطہ کے مطابق بچے اگر چاول کے مستحق ہیں تو انھیں ملنے والا چاول گھر کے دوسرے لوگ بھی استعمال کرسکتے ہیں کوئی حرج نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604415,deoband,متفرقات,حلال و حرام
07-Jul-2021,https://darulifta-deoband.com/home/ur/halal-haram/604399,کیا یہودی کے ہاں ملازمت کر سکتے ہیں؟,میں ایک پرائیویٹ کمپنی میں ملازمت کرتا ہوں جو کہ ویب سائٹ اور دیگر سافٹ وئیر بنا کر دیتی ہے۔ ہمارے کلائنٹ امریکہ کے ہیں جن میں سے ایک کلائنٹ یہودی ہے۔ وہ ہم سے ایک ویب سائیٹ پر کام کرواتا ہے جو کہ اسرائیل کی معاشی ترقی کے لیے مددگار ہے۔ اس ویب سائٹ کے ذریعے وہ امریکہ سے طلباء کو اسرائیل لے کر جاتے ہیں اور ان کو ادھر اسرائیلی مفاد کے لیے معاشی اور سیاسی تربیت دیتے ہیں۔ اور امریکہ میں موجود کمپنیوں کو اسرئیلی معاشی نظام کے آئینہ میں کام کرنے کے مشورہ فراہم کرتے ہیں۔کیا میرا اس کام کے لیے ویب سائٹ بنا کر دینا جائز ہے؟,"<p>بسم الله الرحمن الرحيم</p><p> </p><p>Fatwa : 945-759/B=11/1442</p><p>&nbsp;یہ جائز نہیں ہے۔ یہ غلط اور گناہ کے کام میں آپ کا تعاون ہے۔ گناہ کے کام میں تعاون کرنے کو اللہ نے قرآن میں منع کیا ہے وَلاَ تَعَاوَنُوْا عَلَی الإثْمِ وَالْعُدْوَانِ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604399,deoband,متفرقات,حلال و حرام
22-Aug-2021,https://darulifta-deoband.com/home/ur/halal-haram/604374,کمپیوٹر کے ذریعہ روزی کمانا؟,"سوال : بحمداللہ اُمید کی بخیر ہوں گے،بعدہ سلام عرض مخصوص یہ ہے کہ، میں نے رزق حلال کی تلاش میں ایک دوکان کرایہ پر لیکر شروع کی ہے۔ جس پہ مندرجہ ذیل کام کرنا چاہتا ہوں۔ اُمید ہے کہ جنابِ والا رہنُما ئی کریں گے۔ سوال نمبر 1: فوٹو کاپی کرنا ۔ کوئی بھی فارم بھرنے کے لئے دستاویز کی نقل کاپی لگانی پڑتی ہے ۔ جیسے بجلی بِل کی فوٹو کاپی ، آدھار کی فوٹوکاپی ، یا پین کارڈ کی فوٹو کاپی ،جس پہ لکھا ہُوا اور تصویر دونوں ممکن ہیں۔ کیادرست ہے ؟ اُس کی اُجرت حلال ہے یا نہیں؟Below All Work Going Under CSC CENTERمندرجہ ذیل میں زیادہ کام ،کامن سروس سنٹر، کے ذریعہ ہوگا۔
سوال نمبر 2: کیا آدھارکارڈ کے ذریعہ پیسے نکالنے کا کام کر سکتے ہیں ؟اوراس پہ جومقررہ اُجرت ملتی ہے۔ حلال ہے یا نہیں؟
سوال نمبر3: وسٹرن یونین یا اُس جیسی دیگر سروس پروئڈر(ریا ،ٹرانسفاسٹ،منی گرام) سے پیسے دوسرے اکاؤنٹ میں ٹرانسفر کرنا۔ اس پہ مقررہ اُجرت ملتی ہے۔حلال ہے یا نہیں؟
سوال نمبر4: آنلائن فارم بھرنا۔ آج کے دور میں سارا نظام آنلائن چل رہا ہے، حکومت کی ساری کارگزاری عوام کے لئے آلائن ہے۔ مثلاً نوکریوں کے سارے فارم آلائن ہی بھرے جاتے ہیں، وظیفے کا فارم، نواس پرماڑ پتر، جاتی پرماڑ پتر، آمادنی پرماڑ پتر، راشن کارڈ کے لئے آویدن، وُٹر کارڈ کے لئے آلائن فارم بھرنا،آواس یوجنا کا فارم، پین کارڈ بنوانا ، ڈرائیونگ لایسنس کے لئے رجسٹریشن ، پاسپورٹ کا فارم بھرنا ،بجلی بِل بھرنا، وغیرہ ان سب کاموں کے عوض کسٹمر سے اجرت لی جاتی ہے۔ حلال ہے یا نہیں۔
سوال نمبر 5: آدھار کارڈ میں ترمیم سنٹر کھول سکتے ہیں جس پہ آدھار کارڈ میں ترمیم کا کام کرسکتے ہیں جس پہ اُجرت کسٹمر سے ملتی ہے۔ حلال ہے یا نہیں؟
سوال نمبر6: گاڑیوں کا انشیورنش پلان ، حکومت کی طرف سے لازمی ہے ،گاڑی کا انشیورنس اس لئے عوام مجبوری میں کراتی ہے۔انشیورنس کمپنیاں اپنا پلان بیچتی ہیں ۔ گاڑی کا مالک جو پلان چاہے خرید سکتا ہے بس ہمارا کام آنلائن فارم بھرنا اور اپنے اکائنٹ سے پیسے پے کرنا اور گراہک سے مول رقم اور اجرت لینا ہے۔ یہ اُجرت حلال ہے یا نہیں؟ سوال نمبر7 : گاڑیوں کے لیئے فاسٹ ٹیگ اپلائی کرنا ۔ جس پہ اُجرت ملے گی ، حلال ہے یا نہیں؟
سوال نمبر 8:- پوسٹر کی ڈیزائن کرنا ،اس پہ تصویر بھی ہو سکتی ہے،اور کسی فلکسی مشین والے سے پرنٹ کرانا ۔ اس پہ جو اُجرت ملے گی ۔ حلال ہے یا نہیں؟
سوال نمبر9: ہینڈ بَل جو اپنے دوکان یا پہچان بڑانے کے واسطے بانٹا جاتا ہے ، اُس پر بھی تصویر ممکن ہے اگر ہے تو اسکی اُجرت ۔ حلال ہے یا نہیں؟
سوال نمبر10: کیا ہم گراہک کا بینک میں اکائنٹ کھول سکتے ہیں (مینی برانچ کے ذریعہ) ۔ اس پہ بینک ہمیں طے شدہ رقم دیگا۔ یہ رقم حلال ہوگی یا نہیں؟
سوال نمبر11: کیا ہم (ایل آئی سی )کی پالیسی کسی گراہک کے لئے خرید سکتے ہیں ۔ جس پہ ( ایل آئی سی ) کمپنی ہمیں ایک طے شدہ رقم دیگی ۔تو یہ رقم حلال ہے یا نہیں؟
سوال نمبر12: کیا ہم (ایل آئی سی ) کا پریمیم ) جو مہینے کا انسٹالمنٹ ہوتا ہے بھر سکتے ہیں۔ جس پہ اُجرت ملتی ہے ۔ حلال ہے یا نہیں؟","<p>بسم الله الرحمن الرحيم</p><p> </p><p>Fatwa:757-182T/N=1/1443</p><p>&nbsp;(۱): مختلف ضروری کاموں میں جن سرکاری دستاویزات کی فوٹو کاپی لگائی جاتی ہے ، اُن کی فوٹو کاپی کرنے کی گنجائش ہے اگرچہ اس میں دستاویز ہولڈر کا فوٹو بھی ہوتا ہے اور فوٹو کاپی میں وہ بھی لیاجانا ضروری ہوتا ہے اور ایسے کام کی اجرت بھی جائز ہے۔</p><p>(۲): جی ہاں! آدھار کارڈ کے ذریعے پیسے نکالنے کا کام جائز ہے اور اس پر حسب ضابطہ طے شدہ معاوضہ لینا بھی درست ہے۔</p><p>(۳):قانونی اصول وضوابط کی رعایت کے ساتھ کسی اکاوٴنٹ میں پیسے ٹرانسفرنگ کا یہ کام بھی جائز ہے اور اس پر حسب ضابطہ متعینہ محنتانہ لینا بھی درست ہے۔</p><p>(۴):جی ہاں! یہ سب کام کرنا بھی جائز ہے اور ان پر متعینہ اجرت لینا بھی درست ہے۔</p><p>(۵):جی ہاں! آدھار کارڈ ترمیم سینٹر کھولنا اور گاہکوں کے آدھار کارڈ میں دوسرے دستاویزات کے مطابق ترمیم کرنا اور اس پر مناسب معاوضہ لینا جائز ہے۔</p><p>(۶):لائف انشورنس کی طرح گاڑیوں کی انشورنس بھی ناجائز ہے؛ کیوں کہ اس میں سود وقمار (جوے) کا پہلو پایا جاتا ہے ؛ البتہ گورنمنٹ کی طرف سے لازم ہونے کی وجہ سے مجبوری ہے؛ البتہ گاڑی کے انشورنس میں ضروری ہے کہ حادثہ پیش آنے پر جمع کردہ رقم سے زائد ملنے والا معاوضہ بلا نیت ثواب غربا ومساکین کو دیدیا جائے اور ترجیح تھرڈ پارٹی انشورنس کو دی جائے اور عام طور پر گاڑی کا انشورنس کرانے والے نہ زائد رقم غریب کو دیتے ہیں اور نہ تھرڈ پارٹی انشورنس کو ترجیح دیتے ہیں، ایسی صورت میں انشورنس ہولڈر کی طرف سے بھی گاڑی کا انشورنس نہیں کرانا چاہیے، اور اگر کوئی شخص کمپنی کا ایجنٹ ونمائندہ ہوکر گاڑی کا انشورنس کرے تو یہ جائز نہیں اور اس پر معاوضہ لینا بھی درست نہیں۔</p><p>(۷):گاڑیوں کے لیے فاسٹیگ (Fastag) اپلائی کرنا اور اس پر متعینہ معاوضہ لینا جائز ہے۔</p><p>(۸): کسی پوسٹر کی ڈیزائننگ میں کسی انسان یا کسی جاندار کی تصویرکی ڈیزائن کرنا جائز نہیں، یہ تصویر سازی ہے، جو بلا ضرورت شرعیہ درست نہیں اور تصویر کی ڈیزائننگ کی اجرت بھی جائز نہ ہوگی، اسی طرح کسی انسان یا کسی جاندار کی تصویر پر مشتمل پوسٹر کی کسی فلیکسی مشین سے پرنٹنگ کرنا بھی درست ہے اور اس میں تصویر کے حصے کی اجرت بھی درست نہ ہوگی۔</p><p>(۹): کسی انسان یا کسی جاندار کی تصویر پر مشتمل ہینڈ بل بنانا بھی درست نہیں، اس میں بھی تصویر کے حصے کی اجرت درست نہ ہوگی۔</p><p>(۱۰):منی برانچ، بینک ہی کا ایک ذیلی ادارہ وشعبہ ہوتا ہے اور بینک کا بنیادی کام سودی لین دین کا ہوتا ہے؛ لہٰذا منی برانچ کے ذریعے بینک کی جانب سے کسی گراہک کا بینک اکاوٴنٹ کھولنا درست نہیں، یہ بینک کے سودی نظام کو مزید فروغ وترقی دینے کے مترادف ہے۔</p><p>(۱۱):لائف انشورنس میں سود اور قمار (جوا) دونوں ہوتے ہیں، جو اسلام میں قطعی طور پر ناجائز وحرام ہیں؛ اس لیے لائف انشورنس کی پالیسی ، جیسے خود لینا حرام ہے، اسی طرح کسی دوسرے کو دلانا بھی حرام ہے اور اس پر ایل آئی سی کی طرف سے ملنے والا معاوضہ بھی ناجائز وحرام ہے۔</p><p>(۱۲):لائف انشورنس کا پریمیم بھرنا اور اس پر معاوضہ لینا بھی درست نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604374,deoband,متفرقات,حلال و حرام
01-Sep-2021,https://darulifta-deoband.com/home/ur/halal-haram/604348,پانچ ہزار متعین نفع کے ساتھ اسکیم میں پیسے لگانا,میرے دوست نے ایک مجھے ایک اسکیم بتائی کہ پندرہ ہزار کا ایک پیکج ہے جس میں مجھے پندرہ ہزار پہ پانچ ہزار ملے گا اور ۲۵دن کے بعد میرے پوچھنے پر اس نے بتایا کہ یہ سعودی کے شیئر مارکیٹ میں ہے، یہ پیسہ لگانا اسی طرح ہر بار الگ الگ اسکیم آتی تھی، کبھی وقت پہ ملتا کبھی دیئے گئے وقت کے بعد، ایک بار پیسہ بھی بتائی ہوئی رقم سے کم ملا گولڈ کے بھاؤ گرنے کی وجہ سے پیسہ کٹ کے آیا، میرا سوال یہ ہے کہ کیا یہ پیسہ جائز ہے کیا میں اس سے جاری رکھ سکتاہوں ؟ تفصیل سے بتائیں۔,"<p>بسم الله الرحمن الرحيم</p><p> </p><p>Fatwa:740-752/sd=1/1443</p><p>&nbsp;پانچ ہزار متعین نفع کے ساتھ اسکیم میں پیسے لگانا جائز نہیں ہے، آپ اس طرح کی اسکیم میں رقم نہ لگائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604348,deoband,متفرقات,حلال و حرام
02-Sep-2021,https://darulifta-deoband.com/home/ur/halal-haram/604337,ایپلیکیشن سے پیسے کمانا کیسا ہے؟,ایک ایپلیکیشن ہے جس پر اکاؤنٹ بنانا پڑتا ہے اور اس پر روز وہ 5 اشتہارات دیتے ہیں جو کہ اسی ایپلیکیشن کو استعمال کرنے پر مبنی ہوتے ہیں۔ بدلے میں وہ ہر اشتہار کے 0.0879 PKR دیتے ہیں۔اگر ہم کسی کو اپنے لنک سے جوائن کرواتے ہیں تو جب وہ بھی اشتہار دیکھتا ہے تو اس کے بھی ہمیں 0.0879 PKR ملتے ہیں اور اشتہار دیکھنے والے کو بھی اتنے ہی ملتے ہیں۔ اگر وہ آگے اپنے لنک سے کسی کو جوائن کرواتا ہے تو اسی طرح کا عمل آگے بھی چلتا ہے۔ تو اس بات کی وضاحت کر دیں کہ کیا یہ اسلام میں حرام ہے یا حلال؟,"<p>بسم الله الرحمن الرحيم</p><p> </p><p>Fatwa:869-962/L=1/1443</p><p>&nbsp;صورت مسؤلہ میں ایپلیکشن پر اکاؤنٹ بناکر پیسہ کمانے کی جو شکل تحریر کی گئی ہے اس میں مندرجہ ذیل خرابیاں ہیں:</p><p>۱۔ جوائن کرنے والے نے جتنے لوگوں کو اس ایپ سے جوائن کیا ہے اگر چہ ان پر اس نے محنت کی ہے مگر یہ لوگ جن کو جوائن کریں گے ان پر پہلے شخص کی کوئی محنت نہیں ہوتی حالانکہ ان لوگوں کو جو نفع حاصل ہوگا اس کا کچھ فیصد پہلے شخص کو بھی ملے گا جیسا کہ خود سوال میں اس کی صراحت ہے کی گئی ہے حالانکہ اس میں پہلی مرتبہ جوائن کرنے والے شخص کی محنت کا کوئی دخل نہیں ہوتا ہے بلکہ یہ نفع حاصل کرنا اجرت بلا عمل ہے جوکہ شرعا جائز نہیں۔</p><p>۲۔ اسی طرح اگر اشتہارات دیکھنے کے لیے پیسے بھرنے پڑتے ہوں تو یہ اصولِ اجارہ کے خلاف ہے ۔</p><p>۳۔ اگر اشتہارات دیکھنے کی مدت ہو کہ اس مدت میں نہ دیکھنے کی صورت میں آپ کی جمع کردہ رقم ضائع ہوسکتی ہو تو یہ جوا بھی ہے۔</p><p>۴۔ یہ بھی کو ئی ضروری نہیں کہ اشتہارات حلال امور کے ہی ہوں گے بلکہ اس کا بھی احتمال ہے کہ اشتہارات ذی روح اور عورتوں کی تصاویریا دیگر ناجائز امور کی تشہیر پر مشتمل ہوں بایں وجوہ اس اپیلیکشن پر اکاؤنٹ بناکر نفع کمانے سے احتراز ضروری ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604337,deoband,متفرقات,حلال و حرام
31-May-2021,https://darulifta-deoband.com/home/ur/halal-haram/604336,جس پرفیوم میں الكوحل ہو كیا اسے استعمال كرسكتے ہیں؟,کیا ہم ایسے پرفیوم کا استعمال کرسکتے ہیں جس میں الکوحل ہو جیسے کہ فوگ وغیرہ (fogg) اور پر فیوم میں کونسا الکوحل حرام ہے؟ براہ کرم، جواب دیں۔,"<p>بسم الله الرحمن الرحيم</p><p> </p><p>Fatwa : 729-635/M=10/1442</p><p>&nbsp;بعض الکوحل انگور، کھجور سے بنتے ہیں وہ حرام و ناپاک ہوتا ہے اس کا استعمال ناجائز ہے، اور بعض الکوحل، آلو، گنا، سبزی وغیرہ سے بنتے ہیں ان کے استعمال کی گنجائش ہے، عطریات اور پرفیوم میں عموماً ایسے ہی الکوحل استعمال کیے جاتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604336,deoband,متفرقات,حلال و حرام
