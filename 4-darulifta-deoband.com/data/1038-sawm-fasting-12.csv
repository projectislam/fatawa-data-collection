issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/sawm-fasting/152679,اگر رمضان کے مہینہ میں بیوی سے ہمبستری کیا اور صبح ۱۰/ بجے غسل کیا، تو روزے کا کیا حکم ہے؟,حضرت مفتی صاحب! اگر رمضان کے مہینہ میں بیوی سے ہمبستری کیا اور صبح ۱۰/ بجے غسل کیا، تو روزے کا کیا حکم ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 1047-997/sd=10/1438</span></p><p dir=""RTL"">
	رمضان کے مہینے میں غروب آفتاب کے بعد سے صبح صادقتک بیوی سے ہم بستری کرنا جائز ہے ، صورت مسئولہ میں اگر اس وقت میں بیوی سے ہم بستری کی ، پھر ناپاکی ہی کی حالت میں روزہ رکھ لیا ، بعد میں دس بجے غسل کیا، تو شرعا روزہ صحیح ہوجائے گا اور اگر روزہ کی حالت میں ہم بستری کی، تو روزہ فاسد ہوجائے گا اور قضاء و کفارہ دونوں لازم ہوگا۔ أُحِلَّ لَکُمْ لَیْلَةَ الصِّیَامِ الرَّفَثُ إِلَی نِسَائِکُمْ ہُنَّ لِبَاسٌ لَکُمْ وَأَنْتُمْ لِبَاسٌ لَہُنَّ عَلِمَ اللَّہُ أَنَّکُمْ کُنْتُمْ تَخْتَانُونَ أَنْفُسَکُمْ فَتَابَ عَلَیْکُمْ وَعَفَا عَنْکُمْ فَالْآنَ بَاشِرُوہُنَّ وَابْتَغُوا مَا کَتَبَ اللَّہُ لَکُمْ وَکُلُوا وَاشْرَبُوا حَتَّی یَتَبَیَّنَ لَکُمُ الْخَیْطُ الْأَبْیَضُ مِنَ الْخَیْطِ الْأَسْوَدِ مِنَ الْفَجْرِ ثُمَّ أَتِمُّوا الصِّیَامَ إِلَی اللَّیْل۔ ( البقرة : ۱۸۷ )(وإن جامع) المکلف آدمیا مشتہی (فی رمضان أداء) لما مر (أو جامع) أو توارت الحشفة (فی أحد السبیلین) أنزل أو لا۔۔۔۔قضی) فی الصور کلہا (وکفر) ( الدر المختار مع رد المحتار : ۴۱۱/۲، کتاب الصوم ، باب ما یفسد الصوم و مالایفسدہ ، ط: دار الفکر، بیروت )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152679,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152609,افطار وسحری دونوں کو مقامی وقت کے لحاظ سے ہی کرنا ضروری ہے,میری والدہ کی عمر ۵۷ سال ہے، کچھ سال پہلے ان کے دماغ کا آپریشن ہوا تھا اور پھر بعد میں ان کی صحت خراب ہوگئی، ڈاکٹر نے سختی سے دو باتوں پر عمل کرنے کے لیے کہا ہے، ڈاکٹر مطابق ان اگران دونوں باتوں پر عمل نہیں کیا گیا تو ان کی مزید صحت خراب ہوجائے گی اور ان کی زندگی آسی یو میں ختم ہوگی۔وہ دونوں باتیں ہیں: (۱) رات کے آخری حصے میں ٹہلناہے،(۲) بہت زیادہ تھکنا۔ میرا سوال یہ ہے کہ جب والدہ صحت یاب ہوجائیں اور گھر کے تمام کام کاج کرنے لگیں تو صرف ایک چیز ان کو روزہ رکھنے سے روک سکتی ہے اور وہ رات کو ٹہلنا ہے، ان کو ساری عمر اس پر عمل کرنا ہوگا۔پس منظر میں صرف سحری میں اٹھنے کا مسئلہ ہے، تو کیا وہ اپنے حساب سے سحری کھاسکتی ہیں؟یعنی چھ سات بجے صبح؟ (۲) افطار مقامی وقت کے حساب سے کرسکتی ہیں؟کیا وہ سعودی عرب کے حساب سے روزہ رکھ سکتی ہیں جو کہ ان ممالک کے مسلمانوں کے لیے ایک آپشن ہے جہاں روزہ انیس اکیس گھنٹے کا ہوتاہے؟ (۳)قرآن وحدیث کی ورشنی میں کوئی اور آپشن ہوتو بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1146-1093<span dir=""LTR"">/H=</span>11/1438</p><p dir=""RTL"" style=""text-align: justify;"">
	(۱) افطار وسحری دونوں کو مقامی وقت کے لحاظ سے ہی کرنا ضروری ہے یعنی جس وقت بنگلور میں صبح صادب ہوگی اس سے پہلے سحری کرنا اور جو وقت آفتاب کے غروب ہونے کا بنگلور میں ہے اُس کے بعد ہی افطار کرنا ضروری ہے، سعودی عرب کے اوقات ملحوظ رکھ کر نہ افطار کرنا درست ہے نہ ہی سحری کرنے کی اجازت ہے، حاصل یہ کہ مقامی وقت کے لحاظ سے اگر صبح صادق گذرجانے کے بعد سحری کھائی یا غروبِ آفتاب سے پہلے افطار کرلیا تو روزہ درست نہ ہوگا ٹہلتے ٹہلتے اگر سحری کرلیا کریں اور صبحِ صادق سے پہلے فارغ ہوجایا کریں تو اس میں کچھ مانع ہے کیا؟ اور تھک جانے سے کیا مراد ہے؟ اس کو واضح اور صاف انداز پر لکھئے۔</p><p dir=""RTL"">
	(۲) (۳) نمبر ایک کے تحت جواب آگیا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152609,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152601,رمضان میں وکیلوں کو پانی پلانا,میری ڈیوٹی ہائی کورٹ میں ہے اور بہت سے وکیل روزہ نہیں رکھتے ، مجھ سے پانی مانگتے ہیں میں انھیں پانی دیتا ہوں اس سے میرے روزے میں خلل تو نہیں پڑتا۔براہ کرم، اس بارے میں رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1106-1023<span dir=""LTR"">/sd=</span>11/1438</p><p dir=""RTL"">
	آپ کے روزے میں تو کوئی خلل نہیں پڑے گا؛ لیکن اگر وہ بلا عذر روزہ نہیں رکھتے ہیں، تو زجرا آپ اُن کو پانی دینے سے معذرت کر سکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152601,deoband,عبادات,صوم
31-Aug-2020,https://darulifta-deoband.com/home/ur/sawm-fasting/152598,تمباکو منھ میں رکھنے سے روزہ ٹوٹتا ہے یا نہیں؟,مجھے آپ سے ۲ مسائل پوچھنے تھے ۔ اگر کسی کی ناک میں سے اپنے آپ خون نکل کر بہہ جائے تو اس سے اس کے روزے پر کیا اثر ہوگا؟ کیا وہ ٹوٹ جائے گا؟ ۲. کیا منہ میں گووآء یا سوپاریض یا تمباکو رکھنے سے روزہ ٹوٹتا ہے یا نہیں؟ اگر چہ رکھنے والا کہے کے وہ اسے نکلتا نہیں۔براہ کرم، جواب دیں۔ جزاک اللّہ خیرا,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 991-995/sd=10/1438</span></p><p dir=""RTL"">
	(۱) ناک میں سے خون نکل کر بہنے سے روزہ نہیں ٹوٹے گا، ہاں اگر خون ناک سے منہ میں آکر حلق میں چلا گیا، تو روزہ ٹوٹ جائے گا۔ اذا دخل دم رعافہ حلقہ ، فسد صومہ (تاتارخانیہ : ۳۸۳/۳)</p><p dir=""RTL"">
	(۲) منہ میں تمباکو یا سپاری زبان کے نیچے رکھنے سے روزہ نہیں ٹوٹتا؛ البتہ بلا ضرورت ایسا کرنا مکروہ ہے اور اگر سپاری یا تمباکو کے کچھ ذرات بھی حلق میں چلے گئے ، تو روزہ ٹوٹ جائے گا۔ ( امداد الاحکام :۱۲۸/۲، بعنوان: روزہ کی حالت میں سفوف تمباکو منہ میں رکھنا )</p><p dir=""RTL"">
	یستفاد : (أو أدہن أو اکتحل أو احتجم) وإن وجد طعمہ فی حلقہ۔ قال ابن عابدین : (قولہ: وإن وجد طعمہ فی حلقہ) أی طعم الکحل أو الدہن کما فی السراج وکذا لو بزق فوجد لونہ فی الأصح بحر قال فی النہر؛ لأن الموجود فی حلقہ أثر داخل من المسام الذی ہو خلل البدن والمفطر إنما ہو الداخل من المنافذ للاتفاق علی أن من اغتسل فی ماء فوجد بردہ فی باطنہ أنہ لا یفطر۔ ( الدر المختار مع رد المحتار : ۳۹۶/۲،باب ما یفسد الصوم ، ط: دار الفکر، بیروت)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152598,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152569,۵-۷منٹ پہلے افطار کرلیا گیا تو اس دن کا روزہ نہیں ہوا,امید ہے آپ خیریت سے ہوں گے اور رمضان کریم کی برکتوں سے مستفید ہو رہے ہوں گے ۔ محترم ایک مسئلہ کے بارے میں پوچھنا تھا۔، چونکہ دیہاتوں میں افطارمغرب کی اذان سے کیا جاتا ہے اور مقامی وقت کے مطابق آٹھویں رمضان المبارک کو مغرب کی اذان 7:24 پہ ہونی تھی لیکن مولوی صاحب نے نادانستہ طور پر یا شاید گھڑی کی ٹائمنگ غلط ہونے کیوجہ سے مغرب کی آذان 7:15 پہ دی اور اسی وجہ سے کچھ لوگوں نے 7:24 کی بجائے 7:15 پہ روزہ افطار کیا، اب اکثر مولوی صاحبان فرماتے ہیں کہ جن لوگوں نے اذان کی ٹائمنگ کی غلطی پہ شبہ ظاہر کرنے کے باوجود روزہ افطار کیا ہے وہ لوگ کفارہ کے طور پہ 60 روزے رکھیں گے ، اور جن لوگوں نے بلا شبہ ٹائم دیکھے بغیر اذان کی آواز پہ افطار کیا ہے وہ صرف 1 روزہ رکھیں گے ۔ واضح رہے کہ جس مولوی صاحب نے اذان دی ہے وہ ہمارے گاؤں بلکہ آس پاس کی دیہاتوں میں بڑے معتبر، پاکباز، مخلص اور پرہیزگار مشہور ہیں اور تمام اہل علاقہ اس کی باتوں پر من وعن بلا سوچے سمجھے عمل کرتے ہیں۔ لہٰذا رہنمائی فرمائی جائے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>957-812<span dir=""LTR"">/D=</span>10/1438</p><p dir=""RTL"">
	اگر یہ یقین ہے کہ ۱۵-۷پر اذان کہی گئی ہے اور نظام الاوقات کے اعتبار سے ۲۴-۷پر غروب ہوتا ہے مذکور فی السوال دن میں اگر غروب سے یقینی طور پر ۵-۷منٹ پہلے افطار کرلیا گیا تو اس دن کا روزہ نہیں ہوا، صرف قضا کرنا واجب ہوگا کفارہ واجب نہیں، خواہ غلطی پر شبہ ہوا ہو یا نہ ہوا ہو کیونکہ کفارہ عمدا توڑنے کی صورت میں ہوتا ہے یہاں وہ نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152569,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152557,سحری صبح صادق کے بعد کھاتے رہنے کا کیا كوئی کفارہ ہے؟,کیا فرماتے ہیں مفتیان کرام اس مسئلے کے بارے میں جس میں پاکستانی مسلمانوں کی ایک بڑی تعداد لاعلمی میں مبتلا ہے کہ عوام الناس میں یہ بات مشہور ہے کہ اذان فجر شروع یا ختم ہونے تک سحری کہاتے رہنے کی گنجائش ہے اور مزید یہ کہ جب انہیں اس طرف توجہ دلائی جائے تو وہ اپنی بات پر مصر رہتے ہیں، جس کا مطلب یہ کہ مسئلہ علم میں آنے کے باوجود بھی وہ ایسا کرتے ہیں جبکہ ہر عاقل باشعور میں یہ بات باآسانی آسکتی ہے کہ اذان فجر صرف اسی صورگ میں دی جاتی ہے جب کہ فجر کا وقت داخل ہوجائے یعنی صبح صادق ہوچکی ہوتی ہے جب ہی اذان فجر دی جاتی ورنہ وہ اذان اذان فجر کیسے ہوئی؟ اب سوال یہ ہے کہ ان لوگوں کا وہ روزہ جو انہوں نے صبح صادق کا وقت ہوجانے کے بعد سحری کہاتے رہنے سے رکہا چاہے ان کو اس مسئلہ کا علم کسی کے ذریعہ ہوچکا تھا یا نہیں ہوا تھا دونوں صورتوں میں کیا ایسے روزہ کی قضاء لازم ہوئی؟ اور کیا اس پر روزہ توڑنا صادق آتا ہے جس پر روزہ کا کفارہ بھی لازم آتا ہو؟ رمضان شریف کی مناسبت سے اس مسئلے کا جلد از جلد جواب دیکر مسلمانوں کو اس لاعلمی سے نکالنے کی درخواست ہے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 955-152/D=10/1438</span></p><p dir=""RTL"">
	سحری کا وقت جب ختم ہوتا ہے ویسے ہی صبح صادق کی وجہ سے فجر کا وقت شروع ہوتا ہے گویا صبح صادق ایک ہی علامت دونوں چیزوں کی ہے، ختم سحر اور وقت فجر کی لہٰذا سحری کھانے والوں کو ۵-۱۰منٹ پہلے سحری بند کردینا چاہیے اور اذان فجر صبح صادق کے ۵-۱۰منٹ بعد کی جائے، اگر اس طرح احتیاط پر عمل ہو تو کسی قسم کا خلط ملط واقع نہ ہو اس لیے دارالعلوم دیوبند کے نقشہ سحر وافطار میں سحر کا جو وقت لکھا ہے ہدایت میں یہ لکھ دیا گیا کہ اس سے کم ازکم ۵/ منٹ پہلے سحر کھانا بند کردیں اور ایک دوسرا خانہ اذان فجر کا ہے جس میں ختم سحر سے دس منٹ بعد کا وقت لکھا گیا ہے۔</p><p dir=""RTL"">
	اگر یقین طور پر معلوم ہوجائے کہ صبح صادق ہوجانے کے بعد کھانا پینا پایا گیا تو ان کا روزہ یقینی طور پر نہیں ہوا قضا لازم ہے، اور اگر پورا یقین نہ ہو مثلاً یہ شبہ ہو کہ شاید اذان کچھ پہلے ہوگئی ہو تو ایسی صورت میں روزہ مشکوک ہوگا قضا کرلینا بہتر ہے، البتہ عمدا توڑنا نہیں پایا گیا اس لیے کفارہ لازم نہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152557,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152545,ضرورۃ دُبر میں انگلی ڈالنے سے روزہ ٹوٹے گا یا نہیں؟,حضرت مفتی صاحب! روزہ کی حالت میں اگر کسی بیماری کے سبب دو مرتبہ پیچھے انگلی ڈالی جائے تو کیا روزہ ٹوٹ جاتا ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 1095-1074/N=11/1438</span></p><p dir=""RTL"">
	اگر کسی نے روزہ کی حالت میں بیماری کی وجہ سے دو مرتبہ خشک انگلی پچھلی شرمگاہ میں ڈالی تو اس سے روزہ پر کوئی فرق نہیں پڑے گا ۔ اور اگر کسی نے (پانی یا دوا سے )تر انگلی ڈالی اور اندر حقنہ کی جگہ تک پہنچادی، یعنی: اس جگہ تک پہنچادی جہاں تک حقنہ کا آلہ پہنچاکر آنتوں کی طرف دوا چھوڑی جاتی ہے تو البتہ اس صورت میں روزہ ٹوٹ جائے گا، ورنہ تر انگلی کی صورت میں بھی روزہ نہیں ٹوٹے گا(احسن الفتاوی، ۴: ۴۴۰، مطبوعہ: ایچ ایم سعید کراچی)۔</p><p dir=""RTL"">
	أو أدخل أصبعہ الیابسة فیہ أي: دبرہ …ولو مبتلة فسد (الدر المختار مع رد المحتار، کتاب الصوم، باب ما یفسد الصوم وما لا یفسدہ، ۳:۳۶۹، ط: مکتبة زکریا دیوبند)، قولہ: ”ولو مبتلة فسد“:لبقاء شیٴ من البلة فی الداخل، وھذا لو أدخل الأصبع إلی موضع الحقنة کما یعلم مما بعدہ،…… قولہ: ”حتی بلغ موضع الحقنة“: ھي دواء یجعل في خریطة من أدم یقال لھا المحقنة۔ مغرب، ثم في بعض النسخ بالمیم وھي أولی۔قال فی الفتح: والحد الذي یتعلق بالوصول إلیہ الفساد قدر المحقنة اھ أي: قدر ما یصل إلیہ رأس المحقنة التي ھي آلة الاحتقان وعلی الأول فالمراد الموضع الذي ینصب منہ الدواء إلی الأمعاء (رد المحتار)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152545,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152534,ساتویں دن پاک ہونے کے بعد سحری کھاکر روزے کی نیت کرلی تھی مگر صبح صادق کے بعد خون کا دھبہ آگیا؟,ماہواری کے ساتویں دن گمان یہ تھا کی پاکی ہوگئی ہے اس لے سحری کھا کر روزے کی نیت کر لی اور غسل کر کے نمار بھی ادا کی مگر تھوڑی دیر کے بعد داغ آجائے اور پھر اس کے پورا دن کچھ نہ آنے کا گمان ہو تو کیا دوبارہ غسل کر کے روزے کی نیت کر لیں؟؟ نصف النہار سے پہلے تک؟؟ یا پھر صبح صادق کے بعد داغ آنے سے اس دن کا روزہ نہ ہوگا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 992-797/D=11/1438</span></p><p dir=""RTL"">
	خون کا دھبہ حیض ہی مانا جائے گا، پس داغ آنے سے روزہ نہیں ہوا؛ لیکن دن کے بقیہ حصہ میں کچھ کھانا پینا بھی جائز نہیں، روزہ داروں کی طرح رہے اور بعد میں اس کی قضا کرلے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152534,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152526,دانتوں سے خون آنے سے كیا روزہ ٹوٹ جائے گا؟,حضرت مفتی صاحب! میں ایک مسئلہ سے گذر رہا ہوں کہ جب میں روزہ رکھتا ہوں تو دانت سے خون آتا ہے۔ یہ مسئلہ صرف رمضان میں پیش آتا ہے اور جب میں سو رہا ہوتا ہوں اور جب جگتا ہوں تو اس وقت یہ کیفیت ہوتی ہے۔ میں بہت پریشان ہو ں کہ اگر روزہ ٹوٹ گیا تب بھی اور اگر میں نے چھوڑ دیا اور روزہ ہوا تب بھی، میں روزانہ برش کرتا ہوں پھر بھی مسئلہ درپیش ہے ایسی صورت میں میرے لیے کیا حکم ہوگا؟ اور اگر روزہ ٹوٹ جاتا ہے تو میرے لیے کیا حکم ہوگا؟ خون کی کثرت زیادہ ہوتی ہے بعض دفعہ سوکر اٹھنے پر وضو کے بعد خون شروع ہوتا ہے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 1079-1062/N=11/1438</span></p><p dir=""RTL"">
	(۱- ۳): اگر دانتوں سے خون نکلا اور حلق کے نیچے اترکر پیٹ میں نہیں پہنچا یا تھوک زیادہ اور خون کم تھا اور خون کا کوئی ذائقہ بھی محسوس نہیں ہوا تو روزہ نہیں ٹوٹے گا۔ اور اگر خون حلق سے نیچے اترکر پیٹ میں پہنچ گیا اور خون اور تھوک دونوں برابر تھے یا خون کا ذائقہ محسوس کیا گیا تو روزہ فاسد ہوجائے گا۔ آپ اپنی بیماری کا کسی اچھے ڈاکٹر سے علاج کرائیں ، انشاء اللہ آپ کی بیماری دور ہوجائے گی اور جب تک بیماری دور نہ ہو تو اہتمام کے ساتھ دانتوں سے نکلنے والا خون باہر تھوک دیا کریں، اسے حلق سے نیچے نہ جانے دیں اور اگر خدانخواستہ کبھی حلق سے نیچے چلا جائے تو روزہ کی قضا کے سلسلہ میں اوپر ذکر کردہ تفصیل کے مطابق عمل کریں۔ اور جب کبھی وضو کے بعد خون جاری ہوجائے تو نماز وغیرہ کے لیے کچھ انتظار کریں اور جب خون بند ہوجائے تو دوبارہ وضو کریں ، اس کے بعد نماز وغیرہ پڑھیں۔ اللہ تعالی آپ کو شفا عطا فرمائیں۔</p><p dir=""RTL"">
	أو خرج الدم ودخل حلقہ یعني: ولم یصل إلی جوفہ، أما إذا وصل فإن غلب الدم أو تساویا فسد وإلا لا إلا إذا وجد طعمہ، بزازیة (الدر المختار مع رد المحتار، کتاب الصوم، باب ما یفسد الصوم وما لا یفسدہ، ۳:، ط: مکتبة زکریا دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152526,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152515,کیا احتلام سے روزہ ٹوٹتا ہے ؟,(۱) کیا احتلام سے روزہ ٹوٹتا ہے ؟ (۲) کیا مرض جریان میں غسل کرنا فرض ہے ؟ اور جریان کی وجہ سے بھی روزہ ٹوٹتا ہے ؟ (۳) احتلام کی حالت میں روزہ جائز ہے یا نہیں؟ (۴) جریان کے مرض کا کوئی علاج بتا ئیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1099-1079<span dir=""LTR"">/N=</span>11/1438</p><p dir=""RTL"">
	(۱): روزہ کی حالت میں اگر کوئی شخص سوئے اور احتلام ہوجائے تو اس سے روزہ نہیں ٹوٹتا۔</p><p dir=""RTL"">
	(۲): جریان میں اگر شہوت کے بغیر منی نکلے تو غسل فرض نہیں ہوتا اور اگر شہوت کے ساتھ نکلے تو غسل فرض ہوجاتا ہے۔</p><p dir=""RTL"">
	اور جریان کا مریض اگر عضو تناسل کے ساتھ کوئی حرکت نہ کرے اور نہ بیوی وغیرہ کو چھوئے ، صرف غور وفکر سے یا عورت کی تصویر دیکھنے سے منی خارج ہوجائے تو اس سے روزہ نہیں ٹوٹتا۔</p><p dir=""RTL"">
	(۳): جی ہاں! جائز ہے؛ البتہ احتلام میں رہ کر کوئی نماز قضا کرنا یا جماعت ترک کرنا درست نہیں، نماز با جماعت سے پہلے غسل جنابت ضرور کرلینا چاہیے۔</p><p dir=""RTL"">
	(۴): جریان کے علاج کے سلسلہ میں کسی ماہر وتجربہ کار حکیم سے رابطہ کیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152515,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152488,کیا زکام کا ریشہ حلق میں گرنے سے روزہ ٹوٹ جاتا ہے ؟,کیا زکام کا ریشہ حلق میں گرنے سے روزہ ٹوٹ جاتا ہے ؟ یا آنسو اگر منہ میں چلا جائے تو کیا اس سے روزے پر فرق پڑتا ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 931-787/D=10/1438</span></p><p dir=""RTL"">
	زکام کا ریشہ حلق میں گرنے سے روزہ نہیں ٹوٹتا ہے، اسی طرح اگر آنسو محض منھ میں چلاجائے تو اس سے روزے پر فرق نہیں پڑتا ہے۔</p><p dir=""RTL"">
	البتہ اگر آنسو تھوک کے ساتھ حلق میں اترجائے اور آنسو کا تھوک پر غلبہ ہو یا تھوک کے مساوی ہو تو روزہ ٹوٹ جائے گا اور اگر آنسو تھوک سے کم ہو اور آنسو کا مزہ حلق میں معلوم نہ ہو تو روزہ نہیں ٹوٹے گا۔</p><p dir=""RTL"">
	ودخل یعني نزل من رأسہ ووصل أنفہ مخاط فاستنشقہ عمدًا وابتلعہ لا یفسد صومہ (الدر مع الطحطاوي: ۶۶۱)․․․ فإن غلب الدم أو تساویا فسد وإلا لا، إلا إذا جد طعمہ، واستحسنہ المصنف وہو ما علیہ الأکثر․ (الدر مع الرد: ۳/ ۳۶۸)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152488,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152467,میں نے اپنا روزہ پیاس کی شدت کی وجہ سے توڑ دیا اس كا كیا كفارہ ہے؟,میں نے اپنا روزہ پیاس کی شدت کی وجہ سے توڑ دیا کیونکہ اب میں اس سے زیادہ برداشت نہیں کر سکتا تھا ، میں اس کا کفارہ ادا کرنا چاہتا ہوں، تو کتنی مجھے رقم غریب کو دینے کے لیے ادا کرنی ہوگی؟ اور اس کا طریقہٴ کار کیا ہوگا؟ مختصراً وضاحت فرمائیں۔ شکریہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 1134-1084/sn=11/1438</span></p><p dir=""RTL"">
	اگر آپ کو واقعةً ناقابل برداشت پیاس لگی تھی اور یہ خطرہ تھا کہ پانی نہ پینے کی صورت میں بے ہوشی آجائے گی یا جان چلی جائے گی تو صورتِ مسئولہ میں پانی پی لینے کی وجہ سے آپ پر کوئی کفارہ واجب نہیں ہوا ہے، بس ایک روزے کی قضا کرلیں․․․․ وبقي الإکراہ وخوف ہلاک أو نقصان عقل ولو بعطش أو جوع شدید إلخ (رد المحتار علی الدر المختار: ۳/۴۰۲، ط: زکریا) نیز دیکھیں: فتاوی دارالعلوم دیوبند (۶/۴۲۱، سوال: ۱۲۸)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152467,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152408,افطار کیا اس کے بعد مجھے ناپاکی کا علم ہوا تو روزہ كے بارے میں كیا حكم ہے؟,میں نے روزہ جب افطار کیا اس کے بعد مجھے ناپاکی کا علم ہوا لیکن مجھے یہ یقینی طور پر معلوم نہیں کہ افطار سے پہلے میں ناپاک ہوئی یا بعد میں۔ سوال یہ ہے کہ میرا یہ روزہ ہوا یا نہیں؟ اور ناپاکی کا حکم کب سے لاگو ہوگا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 1201-1196/M=10/1438</span></p><p dir=""RTL"">
	اگر خون وغیرہ کی کیفیت یا دیگر قرائن سے ظن غالب یہ ہوتا ہو کہ غروب سے پہلے حیض آیا ہوگا تو اس صورت میں اس دن کا روزہ صحیح نہ ہوگا اور اگر ایسا محسوس ہوتا ہو کہ غروب کے بعد ہی خون آیا ہے تو اس صورت میں اس دن کا روزہ درست رہے گا اور اگر کسی جانب کچھ بھی رجحان نہ ہوتا ہو تو احتیاط اسی میں ہے کہ اس دن کے روزے کی قضا کرلیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152408,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152388,روزے کی قضا کب کرنا ہے؟,روزے کی قضا کب کرنا ہے؟ رمضان کے بعد یارمضان ہی میں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>737-971<span dir=""LTR"">/sd=</span>10/1438</p><p dir=""RTL"">
	روزے کی قضاء رمضان کے بعد کی جائے گی، رمضان میں تو فرض روزے اداء کیے جاتے ہیں ، حتی کہ اگر رمضان میں قضاء کی نیت سے روزے رکھے جائیں گے ، تب بھی وہ فرض روزے ہی اداء ہونگے اور قضاء کی نیت کا اعتبار نہیں ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152388,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152374,تروایح پر اجرت لینا,دارالعلوم دیوبند کی جانب سے ابھی ابھی جو تراویح پر اجرت نہ لینے کے سلسلے میں کتابچہ شائع ہوا ہے مجھے موصول ہوا، الحمد اللہ! تشفی ہوئی، لیکن میرے پاس دو کلپ (یعنی مختصر سا ویڈیو بیان) ہے۔ (۱) مفتی زر ولی خان صاحب پاکستان، وہ تو کہتے ہیں کہ ہر طرح لینا اور دینا جائز نہیں بلکہ وجوب کے درجہ میں ہے اور ثابت بھی کر رہے ہیں اور اس پر انہوں نے کتاب بھی لکھی ہے ”احسن الرسائل“ نام سے، وہ بھی میں بھیج رہا ہوں ۔ (۲) حضرت اقدس مفتی سعید صاحب کی ہے وہ بھی جائز بتا رہے ہیں اور فرما رہے ہیں کہ دیتا کوئی نہیں ہے بس پوچھتے ہیں۔ برائے مہربانی ان اشکالات کا تشفی بخش جواب بھیج کر بندے کو ممنون فرمائیں۔ نوٹ: میرے پاس دونوں بیان کی کلپ موجود ہے، اگر آپ کو چاہئے تو آپ اپنا ای میل ایڈریس ارسال کریں، میں اس پتہ پر بھیج دوں گا۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa ID: 1203-1163/M=9/1438</span></p><p dir=""RTL"" style=""text-align: justify;"">
	&nbsp;</p><p dir=""RTL"" style=""text-align: justify;"">
	دارالعلوم دیوبند کی جانب سے اس موضوع پر جو کتابچہ شائع ہوا ہے اس کا نام ”معاوضہ علی التراویح کی شرعی حیثیت“ ہے اس کتابچہ میں دارالعلوم دیوبند کا موقف اجرت تراویح سے متعلق بہت مدلل اور واضح طور پر تحریر کر دیا گیا ہے اس پر حضرت اقدس مفتی سعید صاحب پالنپوری دامت برکاتہم (شیخ الحدیث دارالعلوم دیوبند) کی تقریظ بھی ہے اگر یہ کتابچہ آپ کو موصول ہو گیا ہے اور پڑھ کر تشفی بھی ہوئی ہے تو آپ اطمینان رکھیں اور اسی موقف کو اختیار کریں ایک دو عالم کے اختلاف کی وجہ سے تذبذب میں نہ پڑیں۔</p><p dir=""RTL"" style=""text-align: justify;"">
	-----------------------</p><p dir=""RTL"" style=""text-align: justify;"">
	نوٹ: جواب درست ہے اس رسالہ میں حضرت مفتی سعید احمد صاحب دامت برکاتہم نے تقریظ بھی لکھی ہے اور اپنی سابق عبارت کی توضیح بھی فرمائی ہے اس کے باوجود اب توجیہ القول بما لایرضی بہ القائل کرنا فضول بات ہے۔ (د)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152374,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152348,حضور صلی اللہ علیہ وسلم کے زمانے میں افطار کے اعلان کی کیا صورت تھی اور سحری کے ختم کا کیا اعلان کیا جاتا تھا ؟,حضور صلی اللہ علیہ وسلم کے زمانے میں افطار کے اعلان کی کیا صورت تھی اور سحری کے ختم کا کیا اعلان کیا جاتا تھا ؟جیسا کہ ہمارے علم میں ہے کہ یہ کام صرف اذان کے ذریعہ ہی ہوتا تھا اور ہوتا چلا آرہا تھا لیکن اب چند برسوں سے نئی شکل وجود میں آئی ہے کہ ۵ یا ۶ منٹ قبل یہ اعلان کیا جاتا ہے کہ سحری کا وقت بالکل ختم ہوچکا ہے کھانا پینا بند کردیں اور ساتھ ہی یہ بھی اضافہ کیا جاتا ہے کہ کوئی کھانے پینے کی کوشیش نہ کریں اور افطار کے لیے اعلان اور سائرن کا استعمال کیا جاتا ہے ،میرے ناقص ذہن میں یہ ہے کہ اگر حضور صلی اللہ علیہ وسلم چاہتے تو اس طرح اعلان کرا سکتے تھے مگر آپ صلی اللہ علیہ وسلم نے اذان کو ہی پسند فرمایا تو سنت یہی ہے ، دوسرے جو نقشہ اوقات مسجد میں لگا ہے اس میں صبح صادق ختم سحر ایک ساتھ لکھا ہے جو ۵ یا ۶ منٹ قبل ہے رمضان میں ہی نہیں غیر رمضاں بھی یہی وقت لکھا رہتا جس کی وجہ سے اذان فجر وقت سے قبل ہونے کی وجہ سے فساد نماز کا اندیشہ ہے ، اس کا حل تحریر فرمائیں۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa ID: 895-743/D=9/1438</span></p><p dir=""RTL"" style=""text-align: justify;"">
	حضور صلی اللہ علیہ وسلم کے دور میں اور اس کے مابعد کے زمانے تک لوگ غروب شمس کا خود مشاہدہ کرکے افطار کرتے تھے پھر بعد کے دور میں گھنی آبادی اور گھروں میں رہنے والوں کو اذان کے ذریعہ اطلاع ہو جاتی اور کہیں گولہ داغنے اور نقارہ بجانے کا رواج بھی تھا۔ لیکن سحر میں صبح صادق کے مشاہدہ سے سحری کھانا بند کرتے تھے اور بعد کے دور میں گولہ نقارہ وغیرہ بھی ہونے لگا اذان کے ذریعہ سحری بند کرنے کا معمول نہیں تھا کیونکہ اذان صبح صادق کے ظاہر ہونے کے بعد ہوتی ہے جب کہ سحری کا وقت ختم ہوکر فجر کا وقت داخل ہو جائے۔ البتہ رسول اللہ صلی اللہ علیہ وسلم کے ابتدائی دور میں ایک اذان تہجد میں اٹھانے کے لیے بھی ہوتی تھی اس وقت سحری کھانا جائز ہوتا۔</p><p dir=""RTL"" style=""text-align: justify;"">
	ختم سحر یا صبح صادق کا جو قت نقشہ اوقات میں لکھا رہتا ہے سحری کھانا احتیاطاً اس سے پانچ سات منٹ پہلے ختم کردینا چاہئے کیونکہ یہ حسابات تخمینی ہیں اور گھڑیوں کا فرق بھی عام طور پر ہوتاہے لہٰذا صبح صادق کے آخری منٹ تک کھاتے رہنے خلاف احتیاط ہے۔</p><p dir=""RTL"" style=""text-align: justify;"">
	نیز صبح صادق کے وقت پر اذان فجر نہ کہی جائے بلکہ دس منٹ بعد کہی جائے کیونکہ مختلف جنتریوں میں بھی فرق ہوتا ہے اور اذان کے لیے صبح صادق کا بیِّن یعنی اچھی طرح ظاہر ہو جانا ضروری ہے اسی لیے دارالعلوم دیوبند کے اشتہارات رمضان میں ایک خانہ وقت ختم سحر کا ہے اور دوسرا خانہ وقت اذان فجر کا ہے دوسرے خانے میں پہلے خانے کے وقت سے دس منٹ بعد کا وقت لکھا جاتا ہے۔ سحری کے وقت کے لیے اعلان کوئی شرعی چیز نہیں ہے بلکہ لوگوں کی سہولت کے لیے شرعی عمل (روزہ) میں معاون ہے۔ اعلان نہ بھی کیا جائے اور لوگ اپنے اپنے طور پر صبح صادق کا مشاہدہ کرکے یا گھڑی وغیرہ کے مدد سے صبح صادق سے پہلے پہلے سحری کھانا بند کردیں یہ بھی درست ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152348,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152344,روزے کی حالت میں بلغم نگل جانا,روزے کی حالت میں بلغم نگل جانے سے روزہ ٹوٹے گا یا نہیں؟,"<p>بسم الله الرحمن الرحيم</p><p> </p><p dir=""rtl"">
	فتوی: 899/733-د-09/1438</p><p dir=""rtl"">
	بلغم اور تھوک نگل جانے سے روزہ نہیں ٹوٹتا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152344,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152343,افطاری کےکھانےکاثواب بخشنا,کیایہ طریقہ درست ہے کہ گھرمیں جوکھانے پینے کی اشیاء افطاری کے وقت اپنے لیے تیارکی جاتی ہے ان کے بارے میں اللہ سے دعاکیجائے کہ یااللہ اس کھانے کاثواب میری والدہ مرحومہ کوعطافرما پھرخود ہی کھالیاجائے ،کیااس کاثواب والدہ کو ہوگا؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa ID: 898-752/D=9/1438</span></p><p dir=""RTL"" style=""text-align: justify;"">
	بعض کام براہ راست عبادت اور ثواب کے ہوتے ہیں جیسے نماز، تلاوت اور غریب کو کھانا کھلانا۔ اس کا ثواب دوسرے کو بلا کسی تردد کے پہونچایا جاسکتا ہے۔</p><p dir=""RTL"" style=""text-align: justify;"">
	بعض کام براہ راست تو عبادت نہیں مباح اور جائز کام ہیں لیکن عبادت کا ذریعہ یا واسطہ ہوتے ہیں حسن نیت کی وجہ سے اس میں ثواب ملتا ہے۔</p><p dir=""RTL"" style=""text-align: justify;"">
	جیسا کہ حضرت ابوموسیٰ رضی اللہ عنہ سے روایت ہے کہ انہوں نے حضرت معاذ سے (جب کہ زمانہ حکومت یمن میں دونوں ملے تھے) فرمایا کہ تم کس کیفیت سے (شب کو نمازیں) قرآن پِڑھتے ہو؟ انہوں نے فرمایا کہ میں تو سوتا ہوں پھر اٹھتا ہوں پھر (نمازیں) قرآن پڑھتا ہوں (ساری رات بیدار نہیں رہتا) اور میں اپنے سونے میں ویسا ہی ثواب سمجھتا ہوں جیسا کہ اپنی شب بیداری میں سمجھتا ہوں (روایت کیا اس کو بخاری ، مسلم، ابوداوٴد اور نسائی التکشف عن مہمات التصوف، ص: ۳۵۱) ۔</p><p dir=""RTL"" style=""text-align: justify;"">
	روزہ ایک عبادت ہے اس کی تکمیل افطار سے ہوتی ہے لہٰذا افطار ایک عبادت کی تکمیل کا ذریعہ ہے اگر واقعی دل سے ایسی ہی نیت اور عبادت کی تکمیل کا خیال ہے تو اس پر بھی ثواب ملے گا جسے آدمی دوسرے کو بخش بھی سکتا ہے لیکن حظوظ نفس اور طبعی تقاضوں کی تکمیل کے بجائے صرف عبادت کی تکمیل کی کیفیت ہونی چاہئے اللہ تعالی سراسر اور دل کے ارادوں کو جانتے ہیں، صرف بات بنانا نہ ہونا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152343,deoband,عبادات,صوم
01-Sep-2020,https://darulifta-deoband.com/home/ur/sawm-fasting/152300,رو زے کی حالت میں بیوی سے گلے ملتے وقت بیوی کواحتلام ہو جانا,میرا سوال یہ ہے کہ اگر ایک شخص روزے کی حالت میں اپنی بیوی سے کھڑے یا لیٹے گلے ملے اور ایسا کرنے سے بیوی کو احتلام ہو جائے ،جبکہ شوہر کو احتلام نہ ہوا ہو تو دونوں کیلئے ایسی صورت میں کیا حکم ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 955-886/sd=9/1438</span></p><p dir=""RTL"">
	صورت مسئولہ میں بیوی سے گلے ملنے سے اگر بیوی کو انزال ہوجائے ، تو اُس کا روزہ ٹوٹ جائے گا اور اُس کے ذمہ قضاء لازم ہوگی، شوہر کو اگر انزال نہیں ہوا، تو اُس کا روزہ نہیں ٹوٹے گا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152300,deoband,عبادات,صوم
