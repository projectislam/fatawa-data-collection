issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/salah-prayer/39662,جائے نماز پر آج کل کعبہ کی تصویر بناتے ہیں اور پیر لگ جاتا ہے، ایسی صورت میں کہیں بے ادبی تو نہیں ہوسکتی؟,جائے نماز پر آج کل کعبہ کی تصویر بناتے ہیں اور پیر لگ جاتا ہے، ایسی صورت میں کہیں بے ادبی تو نہیں ہوسکتی؟,"<p>بسم الله الرحمن الرحيم</p><p> فتوی: 1019-624/L=7/1433

اگر توہین وغیرہ ذہن میں نہ ہو تو کعبہ کی تصویر والے مصلی پر اگر پیر لگ جائے تو اس میں کوئی بے ادبی نہیں ہے۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39662,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39659,اگر ہم کسی وجہ سے نماز میں سجدہ سہو کریں اور پھر ہم اسی نماز کو دوبارہ ادا کریں,(۱) اگر ہم کسی وجہ سے نماز میں سجدہ سہو کریں اور پھر ہم اسی نماز کو دوبارہ اداکریں وضو ٹوٹنے کے شبہ یا مفسدات نماز کی وجہ سے تو کیا دوبارہ پڑھی جانے والی نماز درست ہوگی؟ (۲) ظہر کی نماز میں میں تیسری اور چوتھی رکعت میں بیٹھا(کہ وہ چوتھی یا پانچوی رکعت تھی) اور پھر آخر میں سجدہ سہو کیا، اور سجدہ سہوکرنے کے بعد تشہد پڑھتے ہوئے محسوس ہواکہ اشہد ا لا الہ الا اللہ پڑھا یا کچھ اور پڑھا، سوفیصد یقین نہیں ہے، اس وجہ سے میں نے ظہر کی نماز دوبارہ پڑھی، یہی شبہ عشاء کی نماز میں ہوا ، لیکن میں نے اسے نظر انداز کردیا اور دوبارہ نہیں پڑھی، تو کیا ظہر کی دوبارہ پڑھی ہوئی نماز ہوگئی ؟ اور کیا عشاء کی نماز ہوگئی ؟چونکہ شبہ میں کو نظر انداز کردیا تھا۔اب مجھے کیا کرنا ہے؟ (۳) میں نے سناہے کہ اگر ہم سجدہ سہو کے بعد دوبارہ اسی نماز کو پڑھیں تو نماز فاسد ہوجائے گی، ایسی صورت حال میں کوئی کیا کرے؟کیا تیسری مرتبہ وہ نماز پڑھی جائے گی؟,"<p>بسم الله الرحمن الرحيم</p><p> فتوی: 1456-309/B=7/1433

(۱) جی ہاں درست ہوجائے گی۔ 
(۲) ظہر کی نماز دوبارہ پڑھی تو وہ کامل ادا ہوگئی، اور عشا کی نماز ناقص ادا ہوئی، کیونکہ التحیات ناقص پڑھی لہذا نماز بھی ناقص ہوئی۔ التحیات پوری نہ پڑھنے سے التحیات کا وجوب ادا نہ ہوا، لہذا نماز ناقص ادا ہوئی۔
(۳) سجدہٴ سہو کے بعد جب نماز پوری کرلی تو نماز آپ کی کامل ادا ہوگئی اس کے بعد آپ اگر اسی نماز کو دہرائیں گے تو وہ نفل ہوگی فرض ادا نہ ہوگا۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39659,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39658,رجب كے شروع 3 دنوں كے روزے,میرا سوال یہ ہے کہ رجب کے شروعات کے ۳ روزے رکھنا کسی حدیث سے ثابت ہے؟ اگر ہے تو فضائل بھی بتائیں۔ اللہ آپ کے علم میں اضافہ کرے ... اور اللہ علما ء حق کی حفاظت فرماے ۔,"<p>بسم الله الرحمن الرحيم</p><p> فتوی: 1050-1050/M=7/1433

رجب کے شروع ۳/ روزوں کی کوئی خاص فضیلت اور اس بارے میں کوئی حدیث ہماری نظر سے نہیں گذری، البتہ آپ صلی اللہ علیہ وسلم کا معمول ہرماہ کے تین روزے (۱۳، ۱۴، ۱۵) رکھنے کا تھا۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39658,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39635,امام صاحب کی اصلاح کیسے کریں,ہماری مسجد کے امام صاحب کا معاملہ یہ ہے کہ وہ اکثر نمازیوں سے بدتمیزی کرتے ہیں کئی، مرتبہ انہیں سمجھایا ہے لیکن وہ باز نہیں آتے اور بعض اوقات مستحبات پر اتنی سختی کرتے ہیں لیکن بدعات پر خاموش رہتے ہیں، مثال کے طور پر ہماری مسجد میں مغرب کی نماز کے بعد تین منٹ کا وقفہ ہوتا تھا، لیکن امام صاحب اس پر تو بہت سختی کرتے ہیں لیکن اسی مسجد میں امام صاحب کی آنکھوں کے سامنے چالیسویں ہوتے ہیں تو امام صاحب نہیں بولتے، اس سلسلے میں ہم امام صاحب کوکیسے سمجھائیں۔,"<p>بسم الله الرحمن الرحيم</p><p> فتوی: 1061-1061/M=7/1433

برتقدیر صحت شکایت مذکورہ امام صاحب کو ایک مرتبہ پھر تنہائی میں حکمت ونرمی سے سمجھائیں، مقامی کوئی بڑے عالم یا مفتی صاحب ہوں جو بااثر ہوں ان سے کہیں کہ وہ امام صاحب کو ذرا مناسب انداز میں مسائل سے صحیح واقفیت کرادیں، نمازیوں کے ساتھ بدتمیزی یقینا غیر مناسب اور ناشائستہ عمل ہے لیکن واضح رہے کہ بدعات پر نکیر کرنا اگر شدید فتنہ کا باعث ہو تو اس پر خاموشی اختیار کرنا مذموم نہیں ہے۔ 

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39635,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39617,کیا ہم رکعت کے آخر میں ” السلام علیکم رحمتہ اللہ و برکاتہ“کہہ سکتے ہیں؟,کیا ہم رکعت کے آخر میں ” السلام علیکم رحمتہ اللہ و برکاتہ“کہہ سکتے ہیں؟,"<p>بسم الله الرحمن الرحيم</p><p> فتوی: 450-463/N=7/1433

نماز کے سلام میں چونکہ اکثر روایات میں وبرکاتہ نہیں آیا ہے البتہ بعض روایات میں آیا ہے اس لیے حضراتِ احناف کے نزدیک نماز کے سلام میں وبرکاتہ کہنا جائز تو ہے لیکن بہتر نہیں، کذا في الموسوعة الفقہیة (۲۷: ۱۰۲) والدر والرد کتاب الصلاة باب صفة الصلاة: ۲/۱۴۱، ط: زکریا دیوبند) إھ

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39617,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39611,نماز کے دوران گندے وسوسے/خیالات,مجھے نماز کے دوران بہت گندے خیالات اور وسوسے آتے ہیں، مجھے ان سے بچنے کے لئے کیا کرنا چاہئے اور کیا ان خیالات اود وسوسوں کی وجہ سی وضو ٹوٹ جاتا ہے، میری مدد فرمائیں۔,"<p>بسم الله الرحمن الرحيم</p><p> فتوی: 1103-1103/M=8/1433

محض خیالات ووساوس کے آنے سے وضو نہیں ٹوٹتا، ہاں اگر برے خیالات جمالینے کی وجہ سے مذی وغیرہ ناقض چیز نکل جائے تو وضو ٹوٹ جائے گا، نماز کے دوران وسوسے آئیں تو ان کو دل میں نہ جمائیں، توجہ اور دھیان دوسری طرف پھیرلیں روزانہ دو رکعت نماز الگ سے دلجمعی اور خشوع کے ساتھ پڑھنے کی مشق وتمرین کیا کریں، نماز میں جو کچھ پڑھیں یا جو رکن ادا کریں اس وقت پورا دھیان اسی کی طرف جمائے رکھیں، کسی شیخ ومرشد سے اصلاحی تعلق قائم کرکے ان کی ہدایات پر عمل کریں۔ 

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39611,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39608,فجر کی سننتیں,مجھے فجر کی نماز میں اکثر دیر ہوجاتی ہے، اور جماعت کھڑی ہو چکی ہوتی ہے، لیکن میں سنت نہیں پڑھی ہوتی، تو میں پہلے سنت پڑھتا ہوں، ایک دن میرے ایک اہل حدیث ساتھی نے کہا کہ فرض افضل ہے اور اس طرح جماعت کھڑی ہونے کے باوجود سنت پڑھنا ٹھیک نہیں، اور یہ کہ فجر کے فرض کے بعد سنت پڑھ لیا کرو - میں حنفی ہوں، کیا صحیح ہے؟ حوالے بھی دیجئے تاکہ میں اپنے ساتھی کو بھی بتا سکوں۔,"<p>بسم الله الرحمن الرحيم</p><p> فتوی: 1064-1064/M=7/1433

حدیث میں سنت فجر کی بڑی تاکید آئی ہے، چنانچہ آپ صلی اللہ علیہ وسلم نے ارشاد فرمایا: ”رکعتا الفجر خیر من الدنیا ومافیہا“ (مسند احمد، مسلم شریف، ترمذی) ایک روایت میں ہے: ”صلّوہما ولو طردتْکم الخیل“ (مسند احمد) ان روایات کی بنا پر فقہائے کرام رحمہم اللہ نے یہ لکھا ہے کہ اگر کسی کو فجر کی فرض نماز کی دوسری رکعت بلکہ صرف قعدہٴ اخیرہ بھی ملنے کی توقع ہو تو سنت فجر پہلے پڑھ کر پھر جماعت میں شریک ہو، فرض کے بعد طلوع آفتاب سے پہلے فجر کی سنت پڑھنا صحیح نہیں، یہ حدیث کے خلاف ہے، غیرمقلدین خود کو تو اہل حدیث کہتے ہیں لیکن ان کی زندگی حدیث پر عمل سے خالی ہے۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39608,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39523,بیٹھ كر نماز پڑھانے والی كی اقتداء؟,اگر امام بیٹھ کرنماز پڑھائے تو مقتدی بیٹھ کریاکھڑے ہو کر نماز پڑھیں گے ؟ شاید مسلم شریف یا ترمذی شریف میں ذکر بیٹھ کر نماز کا ہے، لیکن کوئی بتارہا تھا کہ یہ حکم بعد میں منسوخ ہو گیا تھا۔,"<p>بسم الله الرحمن الرحيم</p><p> فتوی: 438-467/N=7/1433

اگر امام قیام پر قادر نہ ہونے کی وجہ سے بیٹھ کر نماز پڑھائے تو جو مقتدی قیام پر قادر ہوں وہ کھڑے ہوکر ہی نماز ادا کریں گے، بیٹھ کر ان کی نماز جائز نہ ہوگی۔ (ترمذی شریف: ۱/۸۳ اور شرح نووی بر مسلم: ۱/۱۷۷) اور آپ نے مسلم شریف (کتاب الصلاة، باب ائتمام الماموم بالإمام: ۱/۱۷۶، ۱۷۷) اور ترمذی شریف (ابواب الصلاة، باب ما جاء إذا صلی الإمام قاعدا فصلوا قعودا أجمعون: ۱/۸۳) کی جن احادیث کا حوالہ دیا ہے وہ حضرات احناف اور شوافع وغیرہ کے نزدیک معمول بہ نہیں ہیں؛ بلکہ منسوخ ہیں۔ (حاشیہ ترمذی: ۱/۸۳) اس لیے آپ کو جس نے یہ احادیث منسوخ بتائی ہیں، اس کی بات درست ہے۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39523,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39515,داڑھی كے بغیر امامت كرنا,.بغیر داڑھی والے شخص کی اذان اور اقامت کا کیا حکم ہے؟ ۔ بغیر داڑھی والے شخص کی امامت کا کیا حکم ہے جبکہ مقتدی بھی بغیر داڑھی والے ہیں؟ ۔ ھمارے دفتر میں ایک کمرہ نماز کے لیے مختص ہے جہاں امام مقرر نہیں البتہ عموماً ایسے لوگ ہی نماز پڑھاتے ھیں جو داڑھی رکھتے ھیں اور مسنون لباس استعمال کرتے ھیں۔ لیکن کبھی کبھی اگر وقت مقررہ تک ایسا کوئی بندہ نہ آے تو بغیر داڑھی والے امامت شروع کر دیتے ہیں، اس صورت میں ہم(باشرع اور مسنون لباس والے) ان کی اقتداء میں نماز پڑھیں؟,"<p>بسم الله الرحمن الرحيم</p><p> فتوی: 1070-1070/M=7/1433

(۱، ۲) ڈاڑھی منڈانے والے شخص کی اذان واقامت اور امامت مکروہ تحریمی ہے، اگر سارے مقتدی بھی بغیر ڈاڑھی والے ہوں تو ان میں سے جو مسائل طہارت ونماز سے، زیادہ واقف ہو اور قرآن صحیح پڑھتا ہو، اس کی امامت میں نماز پڑھ لی جائے۔ 
(۳) جو باشرع اور مسنون لباس والے ہیں ان ہی کو امامت کرنی چاہیے، اگر بغیر ڈاڑھی والے نے امامت شروع کردی اور آپ تنہا باشرع ہیں تو اسی کے پیچھے نماز ادا کرلیں تاکہ جماعت کا ثواب مل جائے اور اگر اپنی امامت میں الگ جماعت کرسکتے ہیں تو الگ جماعت کرلیں۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39515,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39490,نماز كا طريقه,میں جب نیت کرتاہوں تو سجدے کی جگہ کو دیکھ رہا ہوں،اللہ اکبر کہتے ہوئے کانوں کو انگوٹھے نہیں لگاتا اور باقی ساری انگلیوں کو ذرا سا قبلہ شریف موڑتاہوں۔ سبحانک اللہ سے شروع کرتاہوں اور سورة پڑھ لینے کے بعد رکوع میں نظر پاؤں کے انگوٹھوں پر رکھتاہوں، رکوع کرنے کے بعد سمیع اللہ پڑھتاہوں اور ساتھ حمداکثیرا طیبافیہ ․․․ اور نظر سجدے کی جگہ رکھتاہوں، پھر سجدے میں جاتاہوں تو نظر ناک پہ رکھتاہوں، ایک سجدہ کے بعد اللہم اغفر وارحم پڑھتاہوں، تشہد میں نظریں گولی کی طرف رکھتاہوں۔ براہ کرم، بتائیں کہ میرا طریقہ نماز درست ہے یا نہیں؟,"<p>بسم الله الرحمن الرحيم</p><p> 
فتوی: 1120-428/L=8/1433

اللہ اکبر کہتے ہوئے انگلیوں کو موڑنے کی ضرورت نہیں، بس ان کو بغیر موڑے ہی رکھا جائے اور قومہ کی دعا میں حمداً کثیراً طیباً مبارکاً فیہ کا بھی اضافہ کرلیں، اسی طرح دونوں سجدوں کے درمیان کی دعا میں اگر وقت ہو جب کہ آپ مقتدی ہوں یا اپنی تنہا نماز پڑھ رہے ہوں تو مکمل دعا اللہم اغفر لي وارحمني واہدني وعافني وارزقني پڑھ لیا کریں، وقت نہ ہونے کی صورت میں اللہم اغفر وارحم بھی پڑھ سکتے ہیں، باقی اور نماز کا طریقہ درست ہے۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39490,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39450,کیا نماز میں رکوع سے اٹھتے ہوتے سر آسمان کی طرف کرنا تھک ہے؟,کیا نماز میں رکوع سے اٹھتے ہوتے سر آسمان کی طرف کرنا تھک ہے؟,"<p>بسم الله الرحمن الرحيم</p><p> فتوی: 405-411/N=7/1433

اگر آسمان کی طرف سر اٹھانے میں آسمان کی طرف دیکھنا بھی پایا جاتا ہے تو یہ عمل مکروہ تحریمی ہے، نماز تو ادا ہوجائے گی لیکن ثواب گھٹ جائے گا قال في المراقي (مع حاشیة الطحطاوي کتاب الصلاة فصل في المکروہات ص:۱۹۵): ویکرہ رفعہما إلی السماء لینتہن أو لتخطفن أبصارہم إھ لفاعلہ وقد یفید التحریم إھ․

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39450,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39396,مفتی بہ قول امام ابوحنیفہ رحمہ اللہ کا ہے کہ دوسری جماعت اس مسجد میں مطلقاً مکروہ ہے,"۱- نماز کی نیت میں یہ الفاظ کہنا ٹھیک ہے یا نہیں ""پیچھے اس امام کے"" کیونکہ اگر امام کا وضو ٹوٹ گیا تو اب امام بدل گیا اور اس نے اس امام کی قید لگا دی تھی واضح فرمائیں۔ ۲- جس مسجد میں جماعت ہو چکی ہو اسمیں اس جگہ سے ہٹ کر اسی مسجد میں سائڈ میں دوسری جگہ جماعت کر سکتے ہیں یا نہیں؟ ایک مولانا صاحب کہہ رہے تھے کہ سائڈ میں دوسری جگہ یا دوسرے فلور پہ یا چھت میں جماعت کر سکتے ہیں واضح فرمائیں۔ ۳- عصر کے بعد یا زوال کے وقت جنازہ کی نماز درست ہے یا نہیں؟ اسی طرح سجدہَ تلاوت درست ہے یا نہیں؟ ۴- زوال کتنے منٹ کا ہوتا ہے میں نے سنا ہے ۴۰ یا ۴۵ منٹ واضح فرما دیں۔ ۵- جہاز میں نماز کس طرح ادا کی جاتی ہے کھڑے ہو کر یا بیٹھ کر ؟ ۶- ٹرین میں نماز کس طرح ادا کی جاتی ہے؟ چونکہ اگر ہمیں پتا چل گیا کہ قبلہ فلاں طرف ہے اور ٹرین کی سیٹ نماز پڑھنے کے لئے اس وقت مناسب سمت میں نہیں ہے تو کیا اشارہ سے نماز ادا کی جائے گی یا جان بوجھ کر قبلہ سے ہٹ کر سیٹ کے حساب سے نماز پڑھ لی جائے واضح فرمائیں۔","<p>بسم الله الرحمن الرحيم</p><p> فتوی: 1261-223/B=7/1433

پیچھے اس امام کے کہنا ضروری نہیں، کہہ لے تو اچھا ہے۔ اگر امام بدل گیا تو اصل کی جگہ اس کا خلیفہ اور نائب آگیا جس طرح نماز کی رکعت اصل امام کی اقتدا میں صحیح ہوئیں، اسی طرح بقیہ رکعتیں نائب امام کی اقتدا میں صحیح ہوئیں، نائب امام اصل امام کے حکم میں ہوتا ہے اس لیے پیچھے اس امام کے کہنے میں یہ اشکال جاتا رہا۔ 
(۲) مفتی بہ قول امام ابوحنیفہ رحمہ اللہ کا ہے کہ دوسری جماعت اس مسجد میں مطلقاً مکروہ ہے، جگہ بدل کر کرے یا دوسری تیسری منزل میں جاکر کرے۔ مولانا صاحب نے جو مسئلہ بتایا وہ حضرت امام ابویوسف رحمہ اللہ کا قول ہے، مگر وہ مفتی بہ نہیں ہے۔
(۳) عصر کے بعد نماز جنازہ اور سجدئہ تلاوت درست ہے، عین زوال کے وقت یہ دونوں چیزیں جائز نہیں، زوال کے بعد دونوں درست ہیں۔
(۴) زوال شمس ڈھائی منٹ میں ہوجاتا ہے۔
(۵) اگر کھڑے ہو کر پڑھ سکتے ہیں کوئی چکر نہ آتا ہو تو کھڑے ہوکر نماز ادا کریں۔ 
(۶) نماز میں قبلہ رُخ کھڑے ہونا تو نماز کے شرائط میں سے ہے اس کے بغیر تو نماز ہی نہ ہوگی، جس طرف قبلہ معلوم ہوا ہے اسی طرح اور کھڑے ہوکر پڑھنا ضروری ہے، ڈبہ میں جب اور جہاں موقعہ لگے جلدی سے پڑھ لیں۔ 

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39396,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39392,نماز كی بنا كا مسئلہ,(۱) جب امام کا وضو ٹوٹ جائے تو امام اپنے پیچھے سے کسی کو کھڑا کریگا۔ اب مسئلہ یہ ہے کہ اگر وہ بندہ ذرا سائڈ میں یا دوسری صف میں کھڑا ہو تو کیا وہاں سے اسکا ہاتھ پکڑ کر امامت کے لئے کھڑا کر سکتا ہے یا اپنیصرف پیچھے سے ہی ضروری ہے؟ (۲) وہ شخص جسکو امام نے اپنی جگہ کھڑا کیا ہے وہ کہاں سے پڑھنا شروع کریگا ؟مثلا امام سورة فاتحہ میں ۵ ویں آیت میں تھے تو کیا وہ وہیں سے پڑھیگا یا شروع فاتحہ سے ؟ اسی طرح اگر امام کوئی ایسی سورت یا آیت پڑھ رہے تھے جو اس شخص کو یاد نہیں یا یاد بھی ہے تو کیا وہ وہیں سے پڑھیگا جس حرف یا جس آیت سے امام نے چھوڑی تھی دونوں صورتوں کی وضاحت مطلوب ہے؟ (۳) امام وضو کر کے آکر اسکی اقتدا میں کھڑا ہوگا یا واپس اپنی جگہ آیگا؟ اور جب وضو کرنے جائے گا تو اسکا سینہ قبلہ سے پھر جایگا تو کیا پھر بھی وہ نماز ہی میں رہیگا بشرطیکہ اس نے اور کوئی مانع صلاة کام نہ کیا ہو ؟ (۴) اس بیچ میں جو رکعت اسکی نکلی اسکی قضا کس طرح کی جائے گی ؟ اسکو مدرک کہتے ہیں۔ (۵) جب امام نے اس شخص کو آگے بڑھایا تو صف میں جو جگہ خالی ہوئی اسکو خالی رہنے دیں یا مقتدی خود مل جائیں؟,"<p>بسم الله الرحمن الرحيم</p><p> فتوی: 1088-227/D=8/1433

(۱) اپنے پیچھے سے ہی خلیفہ بنانا ضروری نہیں؛ بلکہ سائڈ سے یا دوسری صف سے بھی کسی کو خلیفہ بناسکتا ہے، یستفاد مما فی الفتاوی الہندیة: صورة الاستخلاف أن یتأخر مُحدَوْدِبًا ... ویقدم من الصف الذي یلیہ ... ولہ أن یستخلف ما لم یجاوز الصفوف في الصحراء وفي المسجد ما لم یخرج عنہ کذا في التبیین (۱/۹۵، فصل في الاستخلاف، ط: زکریا دیوبند) 
(۲) اگر خلیفہ کو یاد ہے کہ سورہٴ فاتحہ کی کتنی آیتیں امام نے پڑھی ہیں تو آگے سے پڑھے ورنہ شروع فاتحہ سے پڑھے نیز خلیفہ پر یہ ضروری نہیں کہ اس سورت کو یہ پڑھے جسے امام نے ناقص چھوڑا تھا بلکہ اسے اختیار ہے کہ کوئی بھی سورت پڑھ کر رکوع کرے، نیز خلیفہ کے لیے یہ بھی جائز ہے کہ اگر امام بقدر واجب قراء ت کرچکا تھا تو اس امام کی جگہ جاکر فوراً رکوع میں چلا جائے۔ (مستفاد فتاویٰ دارالعلوم: ۳/۴۰۳)
(۳) امام وضو کرکے آکر خلیفہ کی اقتداء میں نماز ادا کرے گا، سابقہ جگہ پر لوٹ کر آنا ضروری نہیں، بلکہ اگر مقامِ وضو ایسی جگہ ہو جہاں سے اقتدا کرنا شرعاً درست ہوسکتا ہے تو اسی جگہ سے اقتداء کرنا افضل ہے۔
(۴) وضو کے لیے جاتے وقت سینے کا قبلہ سے پھر جانا مفسدِ صلاة نہ بنے گا، ہاں اگر اس کے علاوہ کوئی اور مفسد صلاة امر پایا گیا مثلاً عمدا حدث کرنا یا گفتگو کرنا تو ایسی صورت میں بِنا درست نہیں بلکہ از سرِ نو نماز ادا کرنا ضروری ہے۔
(۵) اگر وضو کرکے واپس آکر، چھوٹی ہوئی نماز / رکعت ادا کرکے امام (خلیفہ) کے ساتھ شریک ہوسکتا ہے تو اس کو بلا قراء ت پڑھ کر شریک ہوجائے، ورنہ پہلے امام کے ساتھ شریک ہوجائے اور فراغت امام کے بعد چھوٹی ہوئی نماز بلا قراء ت پڑھ لے (حاشیة الطحطاوي علی المراقي، باب ما یفسد الصلاة، وکبیري، فصل فیما تفسد الصلاة)
(۶) خالی جگہ کو پر کرلینا بہترہے یستفاد ہما في رد المحتار: إن کان في الصفّ الثاني فرأی فرجة في الأول فمشی إلیہا لم تفسد صلاتہ؛ لأنہ مأمور بالمراصّة، قال علیہ الصلاة والسلام: ”تراصّوا الصفوف“ (۲/۳۱۲، زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39392,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39389,نماز قصر,مفتی صاحب (1) سفر کی حد کہاں سے شروع ہوتی ہے گھر سے؟ یا گاؤں سے؟ قصبہ سے؟ یا ضلع سے؟ یا ریاست سے؟ (2)دلّی ۱ ریاست ہے اگر ہم وہاں سے کہیں کا سفر کریں جیسے بلند شہر جو میرے گھر سے ایک راستے سے ۸۲ کلو میٹر اور دوسرے راستے سے ۷۲ کلو میٹر کی دوری پر ہے تو کیا قصر کرنا ہوگا (3)یا اس کلو میٹر کی شروعات کہاں سے کی جایگی گھر سے یا بورڈر سے ؟ اور اس میں کیا مسئلہ ہوگا چونکہ ۲ راستے ہیں؟ (4) نیز کیا ۷۷ کلو میٹر کا سفر تو قصر نہیں ہوگا؟ پورا سوا ۷۷ ہونا ضروری ہے؟؟ (5)وہاں پہ جب اسکا ۱۰ دن کا قیام ہے تو کبھی ۲ یا ۴ کلو میٹر آگے یا پیچھے کسی کام سے آنا جانا ہوگا تو اس بیچ میں نماز کا بھی وقت ہوگا تو نماز کا اس صورت میں کیا مسئلہ ہوگا؟ چونکہ کبھی شرعی سفر میں ہوگا اور پیچھے جانے کی صورت میں شرعی سفر میں نہیں ہوگا تو اس صورت میں نماز کا کیا مسئلہ ہوگا ؟ (6) ۱۵ دن سے کم میں قصر ہے تو اگر ۱ شخص ۱۵ دن کے سفر میں ہے تو کیا اس پر قصر ہے یا ۱۴ دن تک قصر ہے؟ دن رات کے ساتھ ؟ (7) نیز گھر سے سفر کے لئے نکلا تو ظہر کا وقت شروع ہو گیا تو کیا اب قصر پڑھیں یا ادا کیونکہ سفر شروع ہو گیا ہے؟,"<p>بسم الله الرحمن الرحيم</p><p> فتوی: 590-669/N=9/1433

(۱) آدمی جس آبادی میں ہو اس آبادی کے باہر سے قال في الدر (مع الرد، کتاب الصلاة باب صلاة المسافر: ۲/۵۹۹، ۶۰۰، ط: زکریا دیوبند): من خرج من عمارة موضع إقامتہ من جانب خروجہ وإن لم یخرج من الجانب الآخر.. قاصدًا... إھ
(۲) آپ جس راستہ سے بلند شہر کا سفر کریں گے اس راستہ پر جہاں دلی کی آبادی ختم ہوجائے وہاں سے اگر بلند شہر کی آبادی شروع ہونے تک 77.25 کلومیٹر کی مسافت ہے تو آپ شرعاً مسافر ہوں گے اور قصر کریں گے ورنہ نہیں۔ (حوالہ بالا)
(۳) جس راستہ سے جائیں اس راستہ پر جہاں دلی کی آبادی ختم ہوجائے وہاں سے (حوالہ بالا)۔ 
(۴) جی ہاں! پورا 77.25 (سوا ستتر) کلومیٹر ہونا ضروری ہے، اس سے کم میں قصر جائز نہیں کذا فی عامة کتب الفقہ والفتاوی۔ 
(۵) اوپر ذکر کردہ تفصیل کی روشنی میں اگر آپ مسافر ہوں اور مسافت سفر کے بقدر چل چکے ہوں تو دلی کی آبادی شروع ہونے تک آپ مسافر ہی رہیں گے کیونکہ آبادی سے نکلتے ہی مسافرت کے احکام لاگو ہوجاتے ہیں اور اس وقت تک لاگو رہتے ہیں جب تک مسافر اپنے وطن کی آبادی میں داخل نہ ہوجائے یا کسی شہر یا قصبہ وغیرہ میں کم ازکم پندرہ دن ٹھہرنے کی نیت نہ کرلے۔ قال في الدر (مع الرد کتاب الصلاة، باب صلاة المسافر: ۲/۵۹۹-۶۰۵): من خرج ... صلی الفرض الرباعي رکعتین... حتی یدخل موضع مقامہ إن سار مدة السفر ... أو ینوي... إقامة نصف شہر... بموضع واحد صالح لہا إھ.
(۶) سفر خواہ پندرہ دن کا ہو یا اس سے کم یا اس سے زیادہ دنوں کا مسافر جب تک کسی ایک شہر یا قصبہ وغیرہ میں مستقل پندرہ دن ٹھہرنے کی نیت نہیں کرے گا، مسافر ہی رہے گا، ہاں اگر کسی بستی میں پندرہ دن ٹھہرنے کی نیت کرلی تو البتہ وہاں مقیم ہوجائے گا۔ (حوالہ بالا نمبر۳)
(۷) اگر آپ آبادی سے باہر ہوچکے ہوں تو قصر کریں گے ورنہ نہیں۔ (حوالہ بالا نمبر ۱)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39389,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39379,کیا نماز کے درمیان موبائل کا بجنا جائز ہے؟,کیا نماز کے درمیان موبائل کا بجنا جائز ہے؟,"<p>بسم الله الرحمن الرحيم</p><p> فتوی: 1271-1040/B=7/1433

یہ تو غیراختیاری چیز ہے، اگر کسی نے نماز سے پہلے اپنا موبائل بند نہیں کیا اور موبائل میں نماز کی حالت میں گھنٹی بجنے لگی، اگر آپ عمل قلیل سے ایک مرتبہ جیب میں ہاتھ ڈال کر (موبائل نکالے بغیر) اندر ہی اندر بند کرسکتے ہوں تو بند کردیجیے اور اگر نہیں بند کرسکتے ہیں تو اسے بجنے دیجیے، بس اس کی آواز سے خشوع وخضوع میں فرق آئے گا، مگر نماز باطل نہ ہوگی۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39379,deoband,عبادات,صلاة
31-Aug-2020,https://darulifta-deoband.com/home/ur/salah-prayer/39294,بریلوی امام كے پیچھے نماز,جس طرح بریلوی حضرت دیوبندیو ں کو کافر کہتے ہیں اور ان سے نکاح یا کسی بھی تعلّق کو حرام کہتے ہیں، کیا دیوبند کے نزدیک بھی بریلویوں کو کافر کہا جا سکتا ہے؟کیا بریلویوں سے دیوبند ی عقائد رکھنے والو کو بھی نکاح ٹھیک کرنا چاہئے؟حوالے کے ساتھ خلاصہ کرنے کی زحمت فرمائِیں۔,"<p>بسم الله الرحمن الرحيم</p><p> فتوی: 1092-674/L=8/1433

اہل کلام کا مقولہ ہے لا نکفر أحدًا من أہل القبلة ببدعة اور فقہاء نے صراحت کی ہے اگر کسی کے کلام میں سو احتمالات ہیں ۹۹/ احتمالات کفر کے نکلتے ہوں اور ایک احتمال ایسا ہے جس سے اس کا صاحب ایمان ہونا معلوم ہوتا ہے تو اس کی تکفیر نہ کرنی چاہیے اور احتمال ایمان کو ترجیح دینی چاہیے، بنا بریں ہمارے اکابر نے اہل بدعت کی تکفیر میں أحتیاط سے کام لیا ہے ارو جب تک ان کی طرف سے کسی ایسے فعل یا قول کا پتہ نہیں چلتا کہ جن میں تاویل کی گنجائش نہ ہو اس وقت تک اہل بدعت کی تکفیر نہیں کی ہے؛ بلکہ حتی الوسع ان کے افعال واقوال میں تاویل کرکے ان کو مسلمان گردانا ہے، جہاں تک نکاح کا مسئلہ ہے تو چونکہ بریلوی حضرات دیوبندی عقیدہ رکھنے والوں کو کافر کہتے ہیں اور اس کہنے کو جائز بھی کہتے ہیں تو ان سے مناکحت کا سلسلہ کیسے قائم کیا جاسکتا ہے؟

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39294,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39251,کسی سورةکے ملانے سے پہلے بھی بسم اللہ پڑھنا مستحب ہے,نماز میں تعوذ، تسمیہ پھر سورة فاتحہ اور قرأت ، کیا سورة فاتحہ اور قرأت کے بیچ میں بسم اللہ کہنا کتنا اور کیسا ہے؟ پڑھنا ہے یا نہیں پڑھنا ہے؟,"<p>بسم الله الرحمن الرحيم</p><p> </p><p dir=""rtl"" style=""text-align: justify;"">
	فتوی: 1269-1036/B=7/1433</p><p dir=""rtl"" style=""text-align: justify;"">
	ہرسورة کے پہلے بسم اللہ پڑھنا نماز میں بھی مستحب ہے، سورہٴ فاتحہ سے پہلے اور سورہٴ فاتحہ کے بعد کسی سورةکے ملانے سے پہلے بھی بسم اللہ پڑھنا مستحب ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39251,deoband,عبادات,صلاة
31-Aug-2020,https://darulifta-deoband.com/home/ur/salah-prayer/39240,فرض نماز میں یا سنت مؤكدہ میں كسی اور نماز كی نیت درست نہیں۔,۱- میرا سوال یہ تھا کہ کیا نماز مغرب میں سنت کے ساتھ نفل کی بھی نیت کرسکتے ہیں یا نہیں یا اگر سنت کے تشہد میں دعا کے بعد دو رکعات نفل شروع کر سکتے ہیں ؟ ۲- کیا امت محمدی سے پہلے توحید نامکمل تھا ؟ ۳- کیا کوئی شخص کسے عالم یا بزرگ سے ملتے وقت سلام کرتا ہے تو اس شخص کا اگر سر جھک جائے، اکثر حضرات اپنے پیر سے ملتے وقت اپنے پیر کے ہاتھ چومتے ہیں تواس کا سر جھک جاتا ہے تو کیا یہ شرک ہے؟یا اس شخص نے شرک کرلیا؟,"<p>بسم الله الرحمن الرحيم</p><p> فتوی: 1249-224/B=7/1433

فرض نمازیں، یا سنت موٴکدہ میں کسی اور نماز کی نیت درست نہیں، ہاں تحیة المسجد کی نیت سنت موٴکدہ میں کرسکتے ہیں، سنت موٴکدہ مثل فرض کے ہوتی ہے اس میں قصدا قعدہٴ اخیرہ کرکے پھر دو رکعت نفلی شروع کرنا درست نہیں، سہواً ہوگیا تو درست ہے، مگر تاخیر سلام کی وجہ سے اخیر میں سجدہٴ سہو کرنا واجب ہوگا۔ 
(۲) توحید تو مکمل تھی، دین اسلام نامکمل تھا۔
(۳) اگر سر جھکاکر سلام کرتا ہے تو سر جھکانا جائز نہیں، اگر کسی نے جھکالیا تو اسے شرک بھی نہیں کہا جائے گا، ہاں غیروں کے سامنے سرجھکانا اسلامی حمیت کے خلاف ہے۔
نوٹ: سوال ۲ ناقص ہے، منشا سوال واضح کرکے پوری بات لکھیں۔ (د)

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39240,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39238,بچہ اذان پڑھ سکتاہے؟,میرا نامحمد عاصم ہے اور میں سیالکوٹ میں رہتاہوں، میں یہ جاننا چاہتاہوں کہ کیا دس /گیارہ سال کا بچہ اذان پڑھ سکتاہے؟براہ کرم، جواب دے کر ہمیں آگاہ فرمائیں۔,"<p>بسم الله الرحمن الرحيم</p><p> فتوی: 1152-966/B=6/1433

اذان بالغ سے کہلوانی چاہیے، جو مسائل نماز سے واقف ہو اور متقی وپرہیزگار ہو، نابالغ بچے سے اذان کہلوانا مکروہ تنزیہی ہے، یعنی خلافِ اولیٰ ہے۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39238,deoband,عبادات,صلاة
01-Sep-2020,https://darulifta-deoband.com/home/ur/salah-prayer/39237,نفل پڑھنے والے كے پیچھے فرض نماز كی اقتداء؟,کیا کسی نفل نماز پڑھنے والے کی اقتداء میں مقتدی فرض نماز ادا کر سکتے ہیں؟,"<p>بسم الله الرحمن الرحيم</p><p> فتوی: 1172-981/B=6/1433

احناف کے یہاں ایسا کرنا جائز نہیں، اگر نفل پڑھنے والے کے پیچھے فرض نماز پڑھنے والے نے اقتداء کی تو اس کی نماز فرض ادا نہ ہوگی۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39237,deoband,عبادات,صلاة
