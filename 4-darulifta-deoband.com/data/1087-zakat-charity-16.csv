issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/zakat-charity/171207,ایک گاڑی فروخت کرکے دوسری گاڑی خریدنے کی نیت سے رکھی ہوئی رقم پر زکوة کا حکم,میرا نصاب زکات 5 رمضان کو پورا ہوتا ہے شعبان میں گاڑی بیچ کر رقم اس نیت سے اپنے پاس رکھ لی کہ جو ں ہی کوئی دوسری گاڑی ملے گی خرید لوں گا کیا 5 رمضان کواس گاڑی کی قیمت پر بھی زکات آئے گی۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:896-736/N=12/1440</span></p><p dir=""RTL"">
	جی ہاں! گاڑی فروخت کرکے آپ کو بہ شکل رقم جو قیمت حاصل ہوئی ہے، وہ اگر ۵/ رمضان تک آپ کے پاس رہتی ہے تو آپ پر اُس کی بھی زکوة واجب ہوگی اگرچہ وہ پیسہ آپ نے آیندہ دوسری گاڑی خریدنے کی نیت سے رکھا ہو، احوط اور مفتی بہ قول یہی ہے(امداد الفتاوی، ۲: ۲۹، سوال: ۴۹، ۵۰، مطبوعہ: مکتبہ زکریا دیوبند)۔</p><p dir=""RTL"">
	فی البحر:فی المعراج في فصل زکاة العروض أن الزکاة تجب فی النقد کیفما أمسکہ للنماء أو للنفقة، وکذا فی البدائع في بحث النماء التقدیري اھ، قلت: وأقرہ فی النھر والشرنبلالیة وشرح المقدسي وسیصرح بہ الشارح أیضاً ونحوہ قولہ فی السراج: سواء أمسکہ للتجارة أو غیرھا، وکذا قولہ فی التاترخانیة: نوی التجارة أو لا؟ (رد المحتار، أول کتاب الزکاة،۳: ۱۷۸، ۱۷۹، ط: مکتبة زکریا دیوبند) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171207,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171190,کاروبار کے لیے خرید کردہ زمین پر زکوة کا حکم,کارو بار کے لیے میں نے زمین لی ہے،اس جگہ پر کام کررہے ہیں تو کیا اس زمین پر زکاة ہوگی یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:882-729/N=11/1440</span></p><p dir=""RTL"">
	” کاروبار کے لیے“ کا مطلب اگر یہ ہے کہ آپ نے وہ زمین فروخت کرنے کی غرض سے خریدی ہے تو یہ چوں کہ شریعت کی نظر میں مالِ تجارت ہے؛ اس لیے حسب ضابطہ سالانہ اِس کی زکوة واجب ہوگی۔ اور اگر آپ اس زمین پر دکان یا فیکٹری لگاکر الگ سے کوئی کاروبار کرنا چاہتے ہیں تو زمین کی مالیت پر کوئی زکوة واجب نہیں ہوگی۔</p><p dir=""RTL"">
	وما اشتراہ لھا أي: للتجارة کان لھا لمقارنة النیة لعقد التجارة لا ما ورثہ ونواہ لھا لعدم العقد إلا إذا تصرف فیہ ، أي: ناویاً فتجب الزکاة لاقتران النیة بالعمل، ولو نوی التجارة بعد العقد أو اشتری شیئاً ناویاً للقنیة وٴنہ إن وجد ربحہ باعہ لا زکاة علیہ (الدر المختار مع رد المحتار، کتاب الزکاة، ۳: ۱۹۳-۱۹۵، ط: مکتبة زکریا دیوبند)، قولہ:”لا زکاة علیہ“:لفقد نیة التجارة زمن العقد وھو محترز قولہ:وشرط مقارنتھا (حاشیة الطحطاوي علی الدر ۱: ۳۹۷،ط: مکتبة الاتحاد دیوبند)، ولو اشتری قدرواً من سفر یمسکھا أو یوٴاجرھا لا تجب فیھا الزکاة کما لا تجب في بیوت الغلة (الفتاوی الخانیة علی ھامش الفتاوی الھندیة، ۱: ۲۵۱، ط: المطبعة الکبری الأمیریة بولاق، مصر)، وکذلک آلات المحترفین إلا ما یبقی أثر عینہ کالعصفر لدبغ الجلد ففیہ الزکاة بخلاف ما لایبقی کصابون یساوي نصباً وإن حال الحول (الدر المختار مع رد المحتار، أول کتاب الزکاة، ۳: ۱۸۳)، وانظر رد المحتار أیضاً۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171190,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171174,جس كے پاس حاجت اصلیہ سے زاید مکان یا زمین ہو وہ زكاۃ نہیں لے سكتا؟,کیا فرماتے ہیں علماء اکرام مندرجہ ذیل صورتِ حال کے بارے میں کہ ایک ہسپتال کے ڈائیلسز یونٹ میں مریضوں کا زکوة کے پیسوں سے علاج کیا جاتا ہے ۔جس کا طریقہ یہ ہوتا ہے کہ مریض ریگولر علاج زکوة سے کرنے کیلئے پہلے مریض کو In Role کیا جاتا ہے جس میں پہلے مریض سے زکوة فارم فِل کروایا جاتاہے اور زبانی طور پر بھی گھر کے حالات پو چھ لیے جاتے ہیں جس سے اندازہ ہو جاتا ہے کہ یہ زکوة کے مستحق ہے یا نہیں۔حتی الامکان کوشش یہی کی جاتی ہے کہ مستحق مریض کو ڈائیلسز کے لیے جگہ دی جائے اور جو مستحق نہ ہو تو اس سے معزرت کر لی جائے ۔ ڈائیلسزکا مرض مریض کے ساتھ ساتھ مستقل چلتا ہے اور کافی مہنگا علاج بھی ہے جس میں ایک مریض پرمہینے میں تقریباً 35 سے 50 ہزار روپے خرچہ آتا ہے جس میں ڈائیلسز کا خرچہ،ادویات اور ٹیسٹوں کے اخراجات شامل ہیں ۔ ظاہر ہے کہ موجودہ حالات میں اچھے خاصے کاروباری کے لیے بھی ہر مہینے اتنا خرچہ برداشت کرنا آسان نہیں ہوتا ہے۔تو عام ملازم اور مزدور طبقے کا اندازہ لگانا کوئی مشکل بات نہیں ہے۔ تو مذکورہ صورتِ حال کے پیش نظر تملیک کروانے میں بہت ساری مشکلات کا سامنا کرنا پڑتا ہے کیونکہ اس ادارے میں تملیک کا طریقہ یہ ہے کہ ڈائیلسزکے مریض کے ہاتھ میں پیسے دیے جاتے ہیں (نوٹ:یہ پیسے جو تملیک کے لئے مریض کو دیے جاتے ہیں یہ زکوة کے پیسے نہیں ہوتے بلکہ تملیک شدہ پیسے ہوتے ہیں جو کہ بعض وجوہات کی بنا پر مریض کو اس نیت سے دیے جاتے ہیں کہ بعد میں زکوة سے اتنے پیسے منہا کر لینگے چنانچہ بعد میں زکوة سے اتنے پیسے منہا کر لیے جاتے ہیں)اور مریض وہ پیسے ادارے کے نمائندے کو دیتے ہیں اور عام طور پر یہ ہوتا ہے کہ ڈائیلسز کی شفٹ جو کے تقریباً چار گھنٹے کی ہوتی ہے تو اس میں مریض شفٹ شروع ہونے کے بعد سو جاتے ہیں تو جب ادارے کے نمائندے تملیک کروانے جاتے ہیں اُس وقت جو لوگ جاگ رہے ہوتے ہیں اُن ہی سے سوئے ہوئے لوگوں کی پیمنٹ بھی کروا لی جاتی ہے تاکہ سوئے ہوئے لوگوں کی نیند خراب نہ ہو ۔ اِس طرح کرنے میں بعض اوقات ایسا ہوتا ہے کہ جب ایک مریض کو کئی مریضوں کے پیسے تملیک کے لیے دیئے جاتے ہیں تو مریض اپنے علاج کے پیسے تو دیدیتا ہے لیکن باقی پیسے اپنے پاس رکھ لیتا ہے البتہ ایسا ایک دو مرتبہ ہی ہوا ہے ۔ یا پھرمریض مزاق کرتا ہے اور باقی پیسے اپنے پاس رکھ لیتا ہے اورپھر بعد میں خود ہی واپس کر دیتا ہے۔بہر حال جو بھی صورت ہو جب مریض کو ایک سے زائدمریضوں کے پیسے تملیک کے لیے دیے جاتے ہیں تو اُس کے ذہن میں یہ ضرورو ہوتا ہے ۔کہ اگر میں نے پیسے واپس نہیں کیئے توآئیندہ یہ ادارہ میرے ڈائیلسز نہیں کرے گااور مجھے یہاں سے نکال دیا جائے گا۔ اس کے علاوہ رجسٹریشن کے مرحلے میں بھی بہت سی دشواریاں پیش آتیں ہیں۔ جیسا کہ بعض اوقات ایسا مریض آتا ہے کہ جو زکوة کا مستحق تو نہیں ہوتا لیکن علاج کروانے کی استطاعت بھی نہیں رکھتا۔ اسی طرح بہت سے مریض ایسے بھی آتے ہیں جو شہر کے مکان میں رہتے ہیں اور انکا اپنا مکان کسی گاؤں دھات میں ہوتا ہے جو یا تو بالکل بند پڑا ہوتا ہے کہ کسی کے بھی استعمال میں نہیں ہوتایا پھر بغیر کرائے کے اپنے کسی عزیزرشتے دار کو استعمال کے لیے دیا ہوا ہوتا ہے۔ اور بعض مریض ایسے آتے ہیں کہ جو شہر میں کرائے کے مکان پریا کسی عزیز کے مکان میں رہ رہے ہوتے ہیں اور دھاتوں میں ان کی زرعی زمین ہوتی ہے جو ٹھیکے پر دے رکھی ہوتی ہے۔ اور بعض مریض ایسے ہوتے ہیں کہ جو خود تو کرائے پر رہتے ہیں لیکن بچوں کے لیے پلاٹ وغیرہ لے رکھا ہوتا ہے۔ اور ان میں سے بھی بعضوں نے پلاٹ کی کچھ قسطیں دے رکھی ہوتی ہیں اور قبضہ اُن کا نہیں ہوتا ہے۔ بہت سارے مریض ایسے آتے ہیں جن کے بچے کام کرتے ہیں اور سارے پیسے لا کر گھر میں اپنے سربراہ کو دیتے ہیں جو کہ خود مریض ہوتا ہے ۔ اور بعض مریض ایسے ہوتے ہیں کہ جنکی دکان یا کوئی اور چھوٹا سا کاروبار ہوتا ہے جس کے بارے میں مریض کہتا ہے کہ میں کام نہیں کر سکتا اس لیے سب کچھ بچوں کو دے دیا ہے۔ اور بہت سے ایسے مریض بھی آتے ہیں جو سادات فیملی سے تعلق رکھتے ہیں یا غیر مسلم ہوتے ہیں۔عام طور پر کوشش یہی کی جاتی ہے کہ مسلمان مریض کو In Role کیا جائے تو سادات کو بھی ڈائیلسز کے لیے جگہ دے دی جاتی ہے۔ لیکن زکوة کے علاوہ دوسرا کوئی فنڈ نہیں ہے اس لیے تملیک (پیمنٹ)سادات سے نہیں کروا ئی جاتی بلکہ کسی دوسرے مریض سے کروا لی جاتی ہے اس کے علاوہ ایک عیسائی مریض بھی ہے جو کافی عرصہ سے یہاں ڈائیلسز کروا رہا ہے اس کی پیمنٹ بھی کسی دوسرے مریض سے کروا لی جاتی ہے ۔ یہ عسائی مریض کافی پہلے کا ہے جب کہ تملیک کا کوئی خاص اہتمام نہیں ہوتاتھا اس لیے اس کو نکالنا مشکل ہے لہذا مذکورہ طریقے سے تملیک کروا لی جاتی ہے البتہ اب کسی غیر مسلم کو ڈائیلسز کے لیے جگہ نہیں دی جاتی ہیں ۔ ایک اور اہم صورت جو پیش آتی ہے وہ یہ ہے کہ مہینے میں ایک مرتبہ تمام مریضوں کے بلڈ ٹیسٹ ہوتے ہیں تو چونکہ مریض کافی ہوتے ہیں اُن کے سیمپل بھی بہت زیادہ ہو جاتے ہیں تو ٹیسٹوں کے ریٹ رات کے وقت معلوم ہوتے ہیں یعنی ڈائیلسز کی پیمنٹ کروانے کے بعد ٹیسٹوں کے پیسے معلوم ہوتے ہیں بعض اوقات کسی وجہ سے ٹیسٹوں کے پیسوں کی تملیک( پیمنٹ ) نہیں کروائی ہوتی ہے جو کہ بعد میں کسی وقت کروالی جاتی ہیں لیکن ہر ایک شعبے (لیب ، ڈائیلسز یونٹ ، اکاؤنٹس)کے کھاتے علیحدہ علیحدہ روزانہ کی بنیاد پر بن رہے ہیں اس لیے اکاؤنٹس والے ٹوٹل رقم(ڈائیلسز+ٹیسٹ )زکوة سے وصول کر کے ہسپتال کے اکاؤنٹ میں جمع کروا دیتے ہیں جو کہ روزانہ کی بنیاد پراساھیبل ہوتا رہتا ہیں۔ اور اکثر جو صورت پیش آتی ہے وہ یہ کہ جس دن ٹیسٹ ہونے ہوتے ہیں اسی دن ڈائیلسز کے ساتھ ساتھ ٹیسٹوں کی پیمنٹ بھی کروا لی جاتی ہے مثال کے طور پر 4000/= روپے ایک مریض کے حساب سے پیمنٹ کروالی جاتی ہیں لیکن جب ٹیسٹوں کے ریٹ معلوم ہوتے ہیں تورات کوپتاچلتاہے کہ کسی کے ٹیسٹ 2080/= روپے تو کسی کے 9050/= روپے جس کی ٹوٹل رقم کو تملیک شدہ رقم کے ٹوٹل پیسے کے ساتھ ایڈجسٹ کر لیا جاتا ہے۔ ۱۔ کیارقم کو ایک کرنا درست ہے ؟ ۲۔ مذکورہ تمام صورتوں میں کروائی گئی تملیک کا کیا حکم ہے یا تملیک کا کوئی ایسا نظام وطریقہ بتا دیجیئے کہ مریض کے ہاتھ میں پیسے دیئے بغیر زکوة کی تملیک بھی ہو جائے اورغریب اورمتوسط طبقہ اور سادات بھی متاثر نہ ہوں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1022-135T/D=10/1440</span></p><p dir=""RTL"">
	(۱) ”نوٹ“ کے تحت جو آپ نے لکھا ہے کہ غیر تملیک شدہ رقم مریض کو علاج میں خرچ کرنے کے لئے دیتے ہیں تاکہ اسی قدر رقم اپنے پاس موجود زکاة کی رقم میں سے منہا کرلیں“ اس سلسلے میں عرض ہے کہ آپ خود منہا نہ کریں بلکہ مریض کو غیر تملیک شدہ رقم بطور قرض کے دیں پھر اسے زکاة کی رقم کا مالک بناکر کہیں کہ اپنا قرض ادا کردو اور آپ اس سے اپنا قرض وصول کرلیں خواہ زبردستی کرنی پڑے تملیک کروانے کی جو صورت آپ نے آگے لکھی ہے اس میں وہ سب دقتیں پیش آسکتی ہیں جو آپ نے لکھی ہیں اور کبھی تملیک بھی معتبر طریقے پر نہیں ہو پاتی۔</p><p dir=""RTL"">
	(۲) زکاة کی رقم پانے کے لئے مستحق زکاة ہونا ضروری ہے حاجت اصلیہ سے زاید مکان یازمین کا ہونا خواہ دیہات میں ہو مانع اخذ زکاة ہے اور قرض دینے کی شکل میں ایسی دقت کم ہوگی۔</p><p dir=""RTL"">
	(۳) سادات مریض یا غیرمسلم مریض ہونے کی صورت میں مریض کے علاوہ کسی اور غریب سے کہا جائے کہ وہ آپ سے قرض لے کر علاج کراوے پھر آپ اسے زکاة کی رقم دے دیں جس سے وہ قرض ادا کردے۔</p><p dir=""RTL"">
	تملیک کی صورت میں عام طور پر دینا پھر لینا یہ عمل محض لایعنی مذاق اور ڈھونگ کی نوعیت ظاہر کرتا ہے اگر مریض کے علاج کا ثواب اور اس کی اہمیت ظاہر کرکے کہا جائے کہ بغیر محنت کے اس قدر ثواب حاصل کرنے کا طریقہ بتائیں اور کیا اگر تمہارے پاس رقم ہو جائے گی تو تم اس کارخیر کو کرکے ثواب حاصل کر لوگے جب اس کا یہ ذہن بن جائے یعنی مریض کا علاج کراکر تحصیل ثواب تو پھر اسے زکاة کی رقم کا مالک بنا دیا جائے تاکہ وہ حسب وعدہ اس سے تحصیل ثواب کرے۔</p><p dir=""RTL"">
	نوٹ: دیگر عملی نزاکتوں کے لئے مقامی علماء سے رجوع کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171174,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171171,پھنسے ہوئے قرضے کی زکوة کا حکم,ایک شخص نے مجھ سے دو سال سے قرض لیا ہوا ہے ، وہ مجھے کب واپس کرے گا پتا نہیں، روز آجکل آجکل کرتاہے، کیا اس رقم کی بھی مجھے زکاة نکالنی ہوگی؟ براہ کرم، رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:871-719/N=11/1440</span></p><p dir=""RTL"">
	اگر قرض دار آپ کا قرض تسلیم کرتا ہے، اُس کا انکاری نہیں ہے تو اگر چہ وہ تنگ دستی کی وجہ سے یا یوں ہی ٹال مٹول کررہا ہے اور معلوم نہیں کہ کب قرضہ وصول ہوگا؟تب بھی آپ پر اس قرضے کی زکوة واجب ہوگی ؛ لیکن ادائیگی ابھی ضروری نہیں، آپ وصول یابی تک ادائیگی موٴخر کرسکتے ہیں؛ البتہ تین چار سالوں کے بعد جب بھی قرضہ وصول ہوگا تو آپ کو گذشتہ تمام سالوں کی بھی زکوة ادا کرنی ہوگی۔</p><p dir=""RTL"">
	ولو کان الدین علی مقر ملیٴ أو معسر أو مفلَّس أي: محکوم بإفلاسہ……فوصل إلی ملکہ لزم زکاة مامضی (الدر المختار مع رد المحتار، کتاب الزکاة، ۳: ۱۸۴، ۱۸۵، ط: مکتبة زکریا دیوبند)، الوصول إلی ملکہ غیر قید؛ لأنہ لو أبرأ مدیونہ الموسر تلزمہ الزکاة؛ لأنہ استھلاک (رد المحتار، ۳: ۱۸۵)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171171,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171170,ایل آئی سی کی رقم کو بھی شامل کرنا ہوگا یا نہیں؟,میں نے ایک آیل آئی سی اسکیم لی ہے، زکاة نکالتے وقت اس ایل آئی سی کی رقم کو بھی شامل کرنا ہوگا یا نہیں؟ یہ سالانہ جمع کرنے کی اسکیم ہے جو کہ ۱۸ سال تک چلے گی،اس کے بعد ہی جمع پیسہ ملے گا۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:872-720/N=10/1440</span></p><p dir=""RTL"">
	ایل آئی سی اسلام میں حرام ہے؛ کیوں کہ اس میں سود اور قمار (جوے) دونوں ہوتے ہیں اور یہ دونوں شریعت میں قطعی طور پر حرام ہیں۔ اور اگر کسی مسلمان نے لاعلمی میں یا نفس کے بہکاوے میں آکر ایل آئی سی لے لی ہے تو اس سے جلد جلد سبک دوش ہونے کی کوشش کرے۔ اور اگر درمیان میں اسکیم بند کروانے کی صورت میں اصل جمع کردہ کل پیسہ یا اس کا کچھ حصہ ضائع ہوتا ہو تو (نقصان سے بچنے کے لیے) مجبوراً اسکیم جاری رکھے اور اسکیم کی تکمیل پر جو رقم ملے، اُس میں سے صرف اصل جمع کردہ رقم اپنے استعمال میں لائے اور باقی زائد پیسہ بلانیت ثوب غربا ومساکین کو دیدے؛ کیوں کہ زائد پیسہ خالص سود ہے ۔ اور اس درمیان زکوة ادا کرنے میں صرف اصل جمع کردہ رقم کی زکوة ادا کرے گا، زائد پیسوں کی نہیں۔ اور چوں کہ اصل جمع کردہ پیسہ ابھی اس کے قبضے میں نہیں آیا ہے ؛ اس لیے اگر ہر سال کا الگ الگ حساب لگاکر اسکیم کی تکمیل پر جب پیسہ وصول ہوجائے تو گذشتہ تمام سالوں کی زکوة ادا کرے تو ایسا کرنے میں کچھ حرج نہیں؛ البتہ حساب کی دشواری سے بچنے کے لیے مناسب یہ ہے کہ ہر سال حساب لگاکر اس وقت تک اصل جمع کردہ رقم کی زکوة ادا کردیا کرے۔</p><p dir=""RTL"">
	قال اللّٰہ تعالی:وأحل اللہ البیع وحرم الربا الآیة (البقرة: ۲۷۵)، یٰأیھا الذین آمنوا إنما الخمر والمیسر والأنصاب والأزلام رجس من عمل الشیطن فاجتنبوہ لعلکم تفلحون( المائدة، ۹۰)،عن جابر بن عبد اللّٰہ رضي اللّٰہ عنہما قال: لعن رسول اللّٰہ صلی اللّٰہ علیہ وسلم آکل الربوا وموٴکلہ وکاتبہ وشاہدیہ، وقال: ہم سواء (الصحیح لمسلم، ۲: ۷۲، ط: المکتبة الأشرفیة دیوبند)،وقال رسول اللہ صلی اللہ علیہ وسلم:إن اللہ حرم علی أمتي الخمر والمیسر(المسند للإمام أحمد<span dir=""LTR""></span>،۲: ۳۵۱، رقم الحدیث: ۶۵۱۱)،﴿وَلَا تَأْکُلُوْا أَمْوَالَکُمْ بَیْنَکُمْ بِالْبَاطِلِ﴾ أي بالحرام، یعني بالربا، والقمار، والغصب والسرقة(معالم التنزیل ۲: ۵۰)، الربا فضل خال عن عوض بمعیار شرعي مشروط لأحد المتعاقدین في المعاوضة (تنویر الأبصار مع الدر والرد، کتاب البیوع، باب الربا، ۷: ۳۹۸- ۴۰۱، ط: مکتبة زکریا دیوبند)، لأن القمار من القمر الذي یزداد تارةً وینقص أخری، وسمی القمار قمارًا؛ لأن کل واحد من المقامرین ممن یجوز أن یذہب مالہ إلی صاحبہ، ویجوز أن یستفید مال صاحبہ، وہو حرام بالنص(رد المحتار، کتاب الحظر والإباحة،باب الاستبراء، فصل في البیع، ۹: ۵۷۷، ط: مکتبة زکریا دیوبند)، ولو کان الدین علی مقر ملیٴ أو معسر أو مفلَّس أي: محکوم بإفلاسہ……فوصل إلی ملکہ لزم زکاة مامضی (الدر المختار مع رد المحتار، کتاب الزکاة، ۳: ۱۸۴، ۱۸۵)، الوصول إلی ملکہ غیر قید؛ لأنہ لو أبرأ مدیونہ الموسر تلزمہ الزکاة؛ لأنہ استھلاک (رد المحتار، ۳: ۱۸۵)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171170,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171166,اٹل پینشن یوجنا میں جمع کردہ رقم پر زکوة واجب ہوگی یا نہیں؟,اٹل پینشن یوجنا اسکیم(Atal Pension Yojana scheme) ہے بھارت سرکار دوارا چلایا جاتاہے ، اس اسکیم کے تحت آپ کو ہر مہینہ ایک رقم جمع کرنا ہوتاہے جو ۶۰ سال تک جمع کرنا ہے اس کے بعد آپ کو ۵۰۰۰ روپئے ماہانہ ملیں گے، کیا یہ اسکیم لی جاسکتی ہے؟ کیا اس اسکم کی رقم کو زکاة نکالنے میں بھی شامل کیا جائے گا یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:876-790/N=12/1440</span></p><p dir=""RTL"">
	(۱): اٹل پینشن یوجنا سراسر سودی اسکیم ہے؛ کیوں کہ جمع کردہ رقم کی مقدار کم ہوتی ہے اور ۶۰/ سال کے بعد ماہانہ پینشن کی شکل میں ملنے والی مجموعی رقم کی مقدار زیادہ ہوتی ہے؛ اس لیے یہ اسکیم ناجائز وحرام ہے، کسی مسلمان کو ہرگز یہ اسکیم نہیں لینی چاہیے۔</p><p dir=""RTL"">
	قال اللّٰہ تعالی:وأحل اللہ البیع وحرم الربا الآیة (البقرة: ۲۷۵)،عن جابر بن عبد اللّٰہ رضي اللّٰہ عنہما قال: لعن رسول اللّٰہ صلی اللّٰہ علیہ وسلم آکل الربوا وموٴکلہ وکاتبہ وشاہدیہ، وقال: ہم سواء (الصحیح لمسلم، ۲: ۷۲، ط: المکتبة الأشرفیة دیوبند)، الربا فضل خال عن عوض بمعیار شرعي مشروط لأحد المتعاقدین في المعاوضة (تنویر الأبصار مع الدر والرد، کتاب البیوع، باب الربا، ۷: ۳۹۸- ۴۰۰، ط: مکتبة زکریا دیوبند)، کل قرض جر نفعًا حرام أي إذا کان مشروطًا، کما علم عما نقلہ عن البحر (رد المحتار)، الربا ہو القرض علی أن یؤدي إلیہ أکثر أو أفضل مما أخذ(حجة اللّٰہ البالغة، الربا سحت باطل ۲:۲۸۲) ۔</p><p dir=""RTL"">
	(۲): اٹل پینشن یوجنا میں ہر سال زکوة کی تاریخ آنے تک جتنی رقم جمع ہوچکی ہو، زکوة میں وہ بھی شمار کی جائے گی اور اُس کا بھی چالیسواں حصہ زکوة میں نکالنا ہوگا؛ کیوں کہ اس طرح کی اسکیموں میں جمع کردہ رقم بہ حکم قرض ہوتی ہے اور قرض کی زکوة واجب ہوتی ہے کما في عامة المعتبرات۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171166,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171165,کچھ سونا اور کچھ چاندی کی زکوة کا حکم,میری بیوی کے پاس 40.47گرام سونا ہے اور 280.76گرام چاندی ہے، اس پر اس کو زکاة دینی ہے یا نہیں؟ براہ کرم، جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:877-726/N=11/1440</span></p><p dir=""RTL"">
	اگر کسی مرد یا عورت کے پاس کچھ سونا اور کچھ چاندی یا کرنسی ہو تو زکوة کے باب میں (باعتبار مالیت) چاندی کا نصاب معتبر ہوتا ہے ؛ لہٰذا جب آپ کی بیوی کی ملکیت میں ۴۲/ گرام، ۴۷۰/ ملی گرام سونا اور ۲۸۰/ گرام، ۷۶۰/ ملی گرام چاندی ہے تو اس پر زکوة واجب ہوگی اور وہ دونوں کی مجموعی مالیت کا ۴۰/ واں حصہ زکوة میں نکالے گی ۔</p><p dir=""RTL"">
	ویضم الذھب إلی الفضة وعکسہ بجامع الثمنیة قیمة الخ (الدر المختار مع رد المحتار، کتاب الزکاة، باب زکاة المال، ۳:۲۳۴، ط: مکتبة زکریا دیوبند)، أما العروض فتضم قیمتھا إلی الذھب أو الفضة ویکمل بھا نصاب کل منھما، قال ابن قدامة: لا نعلم في ذلک خلافاً، وفي ھذا المعنی العملة النقدیة المتداولة (الموسوعة الفقہیة، ۲۳: ۲۶۸)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171165,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171163,رہائشی فلیٹ اور رہائش کے لیے خرید کردہ مکان کی مالیت دیگر اموال زکوة میں شامل کی جائے گی یا نہیں؟,زکوة کی بابت ایک مسئلہ معلوم کرنا ہے ، اگر چہ کہ دیے گئے فتوے میں نے پڑھے مگر میرا مسئلہ تھوڑا سا مختلف ہے اس لے آپ سے رہنمائی چاہئے، میرا ایک ذاتی فلیٹ ہے رہائش کے لے مگر ساتھ ہی چند ماہ قبل میں نے ایک پرانا مکان رہائش کے لے خریدا کیونکہ فلیٹ کافی اونچی منزل پر ہے ۔ ور وہ عمارت اب کافی پرانی ہو چکی خریدے ہوئے مکان کو گرا کر اس کی از سر نو تعمیر کرنی ہوگی اور یوں رہائش کا عمل اگلے سال تک ممکن ہو سکے گا۔ کیونکہ ابھی تعمیر کا کام شروع ہی نہیں کیا۔ اس سال کیا میں اس پرانے گھر کی مالیت کو اموال میں شامل کروں اور زکاة ادا کروں یا نہیں جس فلیٹ میں ابھی رہائش پزیر ہوں وہ ممکنہ طور پر میں فروخت کروں گا مکان کی تعمیر کے لے اور اگر کوئی اور اسباب پیدا ہو گئے تو اس فلیٹ کو کرائے پر بھی دیا جا سکتا ہے اب یہ رہنمائی فرمائیں کے کیا فلیٹ جو ممکنہ طور پر میں فروخت کر سکا ہوں مکان کی تعمیر میں کیا اس کی قیمت اموال مین شامل کروں یا پرانے مکان کی جو خریدا یا دونوں کی شامل نہ کروں، شکریہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:863-840/N=12/1440</span></p><p dir=""RTL"">
	صورت مسئولہ میں رہائشی فلیٹ یا رہائش کے لیے خرید کردہ مکان دونوں میں سے کسی کی مالیت اموال زکوة میں شامل نہیں کی جائے گی؛ کیوں کہ یہ دونوں شریعت کی نظر میں مال تجارت نہیں ہیں؛ کیوں کہ پرانا مکان آپ نے رہائش کے لیے خریدا ہے اور رہائشی فلیٹ رہائش کے کام میں آرہا ہے اور آپ نے غالباً یہ فلیٹ فروخت کرنے کی نیت سے نہیں خریدا تھا؛ لہٰذا ان دونوں کے علاوہ آپ کے پاس جو سونا، چاندی (کسی بھی شکل میں) اور کرنسی یا کوئی مال تجارت ہو ، آپ صرف اُن کی زکوة ادا کریں، رہائشی فلیٹ یا رہائش کے لیے خرید کردہ مکان کی مالیت کی زکوة ادا کرنے کی ضرورت نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171163,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171119,پرنٹنگ مشین اور اس کے سامان اور نقد پر زکوة کا حکم,امید ہے کہ آپ خیریت سے ہوں گے ۔ میرا ایک پینا فلیکس مشین ہے جس کی قیمت تقریبا 15 لاکھ روپے ہے میرامزدوری کاذریعہ یہی پینافلیکس مشین ہے اس کی آمدنی سے میں گھر کا گذار ا کرتاہوں مشین کا سامان سے مطلب ( پرنٹنگ سیاہی اور پرنٹنگ بینرز کا کپڑہ ) ہے اور اس مشین کی کمائی سے خریداہوامشین کیلئے سامان 5 لاکھ روپے کا پڑاہے اور اس مشین سے کمائی ہوئی رقم 5 لاکھ نقد پڑاہے اور یہ 5 لاکھ کاسامان اور 5 لاکھ کمائی دونوں کا ابھی تک ایک سال پورا نہیں ہواہے۔ لہذا براہ مہربانی کرکے مجھے یہ بتائیں کہ اس مشین ،خریدا ہواسامان ،اور نغد کیاہو امنافع پر زکاة واجب ہوتاہے یانہیں؟,"<p>بسم الله الرحمن الرحيم</p><p> </p><p align=""right"">
	Fatwa:<span dir=""RTL"">853-722</span>/N=<span dir=""RTL"">10/1440</span></p><p dir=""RTL"">
	پینا فلیکس مشین تو آپ نے پرنٹنگ کے لیے خریدی ہے؛ اس لیے وہ آلاتِ پیشہ میں شمار ہوگی اور اس کی مالیت پر کوئی زکوة واجب نہیں ہوگی ۔اور پرنٹنگ میں استعمال ہوکر باقی رہنے والا مال اگرچہ وہ خام ہو، جیسے: پرنٹنگ سیاہی اور پرنٹنگ بینرز کا کپڑا وغیرہ ، وہ شرعاً مال تجارت ہے، حسب ضابطہ سالانہ اس کی زکوة واجب ہوگی، اسی طرح آپ کے پاس نقد مال جتنا موجود ہے، خواہ وہ مشین سے کمایا ہوا ہو یا کسی اور راستہ سے حاصل ہوا ہو، حسب ضابطہ سالانہ اس کی بھی زکوة واجب ہوگی۔ اور آپ اگر پہلے سے صاحب نصاب چلے آرہے ہیں تو سابقہ نصاب کا سال مکمل ہونے پر اُس وقت موجود سب مال ِزکوة کی زکوة آپ پر واجب ہوگی، ہر ہر مال پر الگ سے سال کا حساب نہیں ہوگا؛ بلکہ زکوة کا سال مکمل ہونے سے چار، پانچ روز پہلے جو مال آپ کی ملکیت میں آیا ہو، آپ کو اس کی بھی زکوة دینی ہوگی۔</p><p dir=""RTL"">
	ولو اشتری قدوراً من صفر یمسکھا أو یوٴاجرھا لا تجب فیھا الزکاة کما لا تجب في بیوت الغلة (الفتاوی الخانیة علی ھامش الفتاوی الھندیة، ۱: ۲۵۱، ط: المطبعة الکبری الأمیریة بولاق، مصر)، وکذلک آلات المحترفین إلا ما یبقی أثر عینہ کالعصفر لدبغ الجلد ففیہ الزکاة بخلاف ما لایبقی کصابون یساوي نصباً وإن حال الحول (الدر المختار مع رد المحتار، أول کتاب الزکاة، ۳: ۱۸۳، ط: مکتبة زکریا دیوبند)، وانظر رد المحتار أیضاً۔</p><p dir=""RTL"">
	والمستفاد ولو بھبة أو إرث وسط الحول یضم إلی نصاب من جنسہ فیزکیہ بحول الأصل (الدر المختار مع رد المحتار، کتاب الزکاة، باب زکاة الغنم، ۳: ۲۱۴، ط: مکتبة زکریا دیوبند)، وشرطہ أي: شرط افتراض أدائھا حولان الحول وھو في ملکہ ( المصدر السابق ، کتاب الزکاة، ص: ۱۸۵)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171119,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171094,فروخت شدہ گھروں کی قیمت پر اور برائے فروخت موجود گھروں پر زکوة کا حکم,(1) میرے پاس زمین تھی جس میں چار گھر بنائے، دو بک گئے ،اور کیش آگیا، توکیا کیش کی زکاة دینی ہوگی؟ (2) دو گھر بکنا باقی ہے، نیت یہ ہے کہ ؛(۱) اس رقم سے اپنی رہائش کے لیے گھر بنانا ہے، ابھی کرائے کے گھر میں ہوں،(۲) اور بچوں کی شادی کرنی ہے، (۳)اور باقی رقم سے تجارت کرنا ہے۔ فی الوقت اس رقم کا اندازہ نہیں ہوسکتا، سوال یہ ہے کہ کیا ان دو گھروں پر جو ابھی بکے نہیں ہیں، زکاة واجب ہوگی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:844-701/N=11/1440</span></p><p dir=""RTL"">
	(۱، ۲): زکوة کا سال مکمل ہونے پر آدمی کی ملکیت میں جو کچھ قابل زکوة مال ہو، اس کی زکوة واجب ہوتی ہے؛ اس لیے ۲/ گھر فروخت ہونے کے بعد آپ کے پاس جو پیسے آئے ہیں، حسب ضابطہ اُن کی زکوة واجب ہوگی۔ اور جو گھر ابھی فروخت نہیں ہوئے تو ان کی زکوة کے سلسلہ میں عرض ہے کہ پہلے آپ یہ بتائیں کہ آپ نے یہ گھر فروخت کرنے ہی کی غرض سے تعمیر کیے تھے یا کرایہ پر دینے وغیرہ کے لیے؟ اور پہلی صورت میں یہ بھی بتائیں کہ آپ نے زمین بھی اسی نیت سے خریدی تھی کہ اس پر گھر بناکر فروخت کروں گا یا وہ آپ کو وراثت میں ملی ہوئی زمین ہے یا زمین کی نوعیت کچھ اور ہے؟ اور یہ بھی بتائیں کہ آپ نے گذشتہ سالوں میں ان گھروں کی زکوة ادا کی یا نہیں؟ پھرإن شاء اللہتفصیل کے ساتھ آپ کے سوال کا جواب دیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171094,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171089,ہیرے پر زکوة کا حکم,ہیرا پر زکاتہ ہے اگر وہ صاحب نصاب ہے,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:824-684/N=10/1440</span></p><p dir=""RTL"">
	استعمال وغیرہ کی غرض سے اگر کوئی ہیرا خریدا گیا تو اس کی مالیت پر زکوة نہیں خواہ وہ کتنا قیمتی ہو۔ اور اگر فروخت کرنے کی نیت سے خریدا گیا تو حسب اصول وہ مال تجارت ہوگا اور سالانہ اُس کی زکوة واجب ہوگی۔</p><p dir=""RTL"">
	لا زکاة فی اللآلیٴ والجواھر وإن ساوت ألفاً اتفاقاً إلا أن تکون للتجارة، والأصل أن ما عدا الحجرین والسوائم إنما یزکي بنیة التجارة الخ (الدر المختار مع رد المحتار، کتاب الزکاة، ۳:۱۹۴، ط: مکتبة زکریا دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171089,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171080,سرکاری ٹیکس کی وجہ سے زکوة ساقط نہیں ہوگی,ہم ہر چیز جو کہ ضروریات زندگی ہے پہ ٹیکس ادا کر رہے ہیں تو آیا کہ اس کے باوجود بھی ہمیں زکاة ادا کرنی ہو گی ؟ براہ کرم، رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:821-681/N=10/1440</span></p><p dir=""RTL"">
	ٹیکس گورنمنٹ لیتی ہے اور زکوة اللہ کا فریضہ ہے اور شریعت میں اِس کا خاص مصرف متعین کیا گیا ہے؛ جب کہ ٹیکس میں زکوة کی شرائط اور اس کے مصرف وغیرہ کا کوئی لحاظ نہیں کیا جاتا؛ اس لیے سرکاری ٹیکس، شرعی زکوة سے الگ ہے، ٹیکس کی وجہ سے زکوة ساقط نہیں ہوسکتی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171080,deoband,عبادات,زکاة و صدقات
31-Aug-2020,https://darulifta-deoband.com/home/ur/zakat-charity/171051,پیشگی زكاۃ كی ادائیگی,ہر سال ماہ رمضان میں زکواة نکالتا ہوں پچھلے سال رمضان میں میرے پاس 31 لاکھ رقم تھی پھر اس کے بعد مجھے 36 لاکھ کا اہریئر ملا جس کی زکواة میں نے اگست میں ادا کردی اب میرے پاس ایک کروڑ روپیہ ہے مجھے بتائیں کہ میں کتنی زکواة ادا کروں میں نے سونا ساڑھے سات تولہ نہیں رکھا لیکن رقم میرے پاس ایک کروڑ ہے جو ہر ماہ تنخواہ کی مد سے جمع ہوتی ہے۔ شکریہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:818-678/N=10/1440</span></p><p dir=""RTL"">
	رمضان کی جس تاریخ میں آپ کی زکوة کا سال مکمل ہوتا ہے، اُس تاریخ میں آپ کی ملکیت میں قابلا زکوة جو بھی مال ہوگا، حسب شرائط آپ پر اُس کی زکوة واجب ہوگی۔ اور اگر قابل زکوة اموال میں کسی مال کی زکوة کا سال مکمل ہونے سے پہلے پیشگی ادا کی جاچکی ہے تو اب سال مکمل ہونے پر اُس کی زکوة دوبارہ ادا کرنے کی ضرورت نہیں، آپ اس تفصیل کو سامنے رکھ کر اپنے مال کی زکوة ادا کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171051,deoband,عبادات,زکاة و صدقات
31-Aug-2020,https://darulifta-deoband.com/home/ur/zakat-charity/171035,كیا گھر میں استعمالی چیزوں پر زکاة ہے؟,میری عمر اکیس سال ہے اور میں ابھی کچھ بھی نہیں کماتا ہوں ، میرے ابو کماتے ہیں اور جو بھی کماتے ہیں سب پیسے کھانے پینے میں اور پڑھائی وغیرہ میں خرچ کرتے ہیں اور کچھ ہی رقم بچتی ہے تو اس میں زکاة کس طرح سے نکالی جائے گی؟ جب کہ ہمارے گھر میں ایک ٹی وی ، ریفریجٹر ، واشنگ مشین اور شاید کچھ گولڈ بھی تو کس طرح سے زکاة ادا کریں جو اللہ کے عذاب سے بچا لے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1151-967/H=09/1440</span></p><p dir=""RTL"">
	گھر میں استعمالی چیزوں پر تو زکاة نہیں؛ البتہ سونا چاندی رقم یا مالِ تجارت ہو تو ان سب پر بشرائط زکاة واجب ہوگی ۔ بہشتی زیور میں زکاة کا بیان دیکھ لیں یا مقامی مفتی صاحب سے تفصیل بتلاکر معلوم کرلیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171035,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/171005,کیا زکاة کے روپئے سے قرآن پاک خرید کر مدرسے میں دے سکتے ہیں؟,کیا زکاة کے روپئے سے قرآن پاک خرید کر مدرسے میں دے سکتے ہیں؟ شکریہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1094-910/L=10/1440</span></p><p dir=""RTL"">
	زکوة کی ادائیگی کے لیے تملیک ضروری ہے ؛اس لیے زکوة کی رقم سے قرآن خریدکر مدرسہ میں رکھ دینے سے زکوة ادا نہ ہوگی ؛البتہ اگر قرآن پاک خرید کر مستحق زکوة بچوں کو قرآن دے کر مالک بنادیا جائے تو پھر زکوة ادا ہوجائے گی ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171005,deoband,عبادات,زکاة و صدقات
31-Aug-2020,https://darulifta-deoband.com/home/ur/zakat-charity/171003,طویل المیعاد قسطوں میں سے كتنی قسطیں زكاۃ نكالنے كے وقت منہا كی جائیں گی؟,میری زکات کا نصاب ہر سال کی رمضان کی پہلی کو مکمل ہوتا ہے۔ میں نے اپنی کمپنی سے سات سال کی قسطوں پر ایک گاڑی لی ہے۔ جو کہ بغیر سود کے ہے۔ ابھی اس کے سات لاکھ ادا کرنا باقی ہے۔ ہر مہینے 12000 قسط جاتی ہے۔ کیازکات کی کل ادا کردا رقم میں ،سات لاکھ شامل کروں گا یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1111-1020/L=10/1440</span></p><p dir=""RTL"">
	اس طرح کے طویل المیعادی قرض کے بارے میں حکم یہ ہے کہ ایک سال کی جتنی قسط ہوتی ہے اتنی رقم وضع کرکے مابقیہ رقوم کی زکاة ادا کردی جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",171003,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/170883,تکافل کمپنی میں جمع شدہ رقم پر زکات ہے یا نہیں؟,کیا فرماتے ہیں مفتیان کرام اس مسئلہ میں کہ ایک آدمی نے تکافل پلان لیا فرض کریں سالانہ پچاس ہزار روپے جمع کراتا ہے ۔تو اس جمع شدہ رقم پر زکات کا کیا حکم ہے۔؟بینوا توجروا۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 921-816/M=09/1440</span></p><p dir=""RTL"">
	اس شخص کو چاہئے تھا تکافل پلان کے بارے میں زکاة کا حکم معلوم کرنے سے پہلے اس کی صورت واضح کرکے پہلے اس کی شرعی حیثیت معلوم کرتا کہ تکافل پلان لینا شرعاً کیسا ہے؟ بہرحال جو سوال پوچھا گیا ہے اس کے متعلق عرض ہے کہ اگر اس سے مراد انشورنس (بیمہ) پالیسی لینا ہے تو اس میں ہرسال جمع شدہ اصل رقم پر حسب شرائط وجوب زکاة ، زکاة کا حکم ہوگا، سود پر زکاة نہیں، اور سودی اسکیم اختیار کرنا ناجائز اور حرام ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",170883,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/170857,كمیشن پر چندہ كرنے والے 35% 40% جو خود ركھ لیتے ہیں كیا یہ درست ہے؟,کیا فرماتے ہیں مفتیان کرام درج ذیل مسئلہ کے بارے میں مدارس کے چندے میں سے جو چندہ کرنے والے ٪35/٪40 لے لیتے ہیں اس کا کیا حکم ہے آیا یہ جائز ہے یا نا جائز؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:875-761/sd=11/1440</span></p><p dir=""RTL"">
	کمیشن اور فیصد پر چندہ کرنا جائز نہیں، سفرا چندہ دہندگان کے وکیل ہوتے ہیں، اگر چندہ وصول کرنے والا پوری رقم مدرسہ میں نہیں پہنچاتا؛ بلکہ درمیان میں ہی اپنے کمیشن کی رقم رکھ لیتا ہے تو پھر چندہ دہندگان کی زکاة بھی ادا نہ ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",170857,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/170816,جس پلاٹ کے خریدتے وقت یقینی طور پر فروخت کرنے کی نیت نہ ہو ، اس پر زکات كا كیا حكم ہے؟,میں نے ایک پلاٹ لیا ہے جس پر سال یا دو سال بعد گھر بنانے کا ارادہ ہے کیا اس پر زکوة ہے میں ابھی جس گھر میں رہ رہا ہوں اس کے بارے میں ارادہ ہے کہ پلاٹ پر گھر بنانے کے بعد اسے بیچ کر یا تو پیسے بچوں کی اعلی تعلیم پر لگاوں گا یا پھر ایک اور گھر خرید کر اسے کراےّ پر دے دوں گا اور اس کے کراےّ سے تعلیم کا خرچ پورا کروں گا۔ اب کیا اس موجودہ گھر پر زکوة ہوگی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:869-739/SD=10/1440</span></p><p dir=""RTL"">
	جس پلاٹ کے خریدتے وقت یقینی طور پر فروخت کرنے کی نیت نہ ہو ، اس پر زکات واجب نہیں ہوتی ، لہذا صورت مسئولہ میں گھر بنانے کی غرض سے جو پلاٹ آپ نے خریدا ہے، اسی طرح جس گھر میں آپ فی الحال رہ رہے ہیں، دونوں پر زکات واجب نہیں ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",170816,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/170720,مجھ پر کتنی زکواة فرض ہے؟,پو چھنا ہے کہ مجھ پر کتنی زکواة فرض ہے۔ میرے پاس مبلغ،1،20000کے بونڈ ز اور تقریباً ،70،000 کیش ہیں۔ جس میں 50،000کے بونڈ ز ایک سال پہلے خریدے تھے۔اور 70،000 کے بونڈ ز 3 مہینے پہلے لیے ہیں اور 70،000 کیش کمپنی سے قرض لیا ہے اپنے استعمال کے لیے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 913-763/D=09/1440</span></p><p dir=""RTL"">
	زکاة کے نصاب کا سال جس تاریخ میں پورا ہوتا ہے اس تاریخ میں جس قدر نقد رقم یا بونڈز آپ کی ملکیت میں ہوں گے ان پر زکاة فرض ہوگی خواہ کچھ مقدار دو تین ماہ پہلے ہی آپ کے پاس آئی ہو تو بھی اس تاریخ میں زکاة فرض ہوگی؛ البتہ جو رقم قرض لی ہے آپ نے وہ کم کرکے مابقیہ پر زکاة فرض ہوگی پس (1,20000 بونڈز ، 70000 کیش) پر زکاة فرض ہوگی لیکن 70000 کیش کے آپ مقروض ہیں پس وہ کم کر دی جائے گی اور صرف 1,20000 بونڈز پر زکاة فرض ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",170720,deoband,عبادات,زکاة و صدقات
