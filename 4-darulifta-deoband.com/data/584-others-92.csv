issued_at,link,title,question,answer,fatwa_number,dar_ul_ifta,category_level_1,category_level_2
31-Aug-2020,https://darulifta-deoband.com/home/ur/others/152101,کچھ سال سے رات میں سونے کے بعد کچھ چیز میرے جسم کے اوپر چلتی ہے,میں جماعت میں کبھی کبھی جاتا ہوں۔ میں قطر میں نوکری کرتا ہوں، اِدھر بھی میں دو تین کے لیے جماعت میں جاتا ہوں، کچھ سال سے رات میں سونے کے بعد کچھ چیز میرے جسم کے اوپر چلتی ہے، اور کبھی کبھی گردن کے نیچے حصے میں بھاری پن لگتا ہے۔ رات کا معمول آیت الکرسی، تینوں قل اور سورہٴ بقرہ کی آخری دو آیتوں کے پڑھنے کا ہے۔ نماز صرف فجر کی قضا ہوجاتی ہے۔ دل میں بھاری پن لگتا ہے۔ جب تک مسجد میں ہوں اچھا لگتا ہے، گھر پر یہ کیفیت ہے۔ کچھ بتائیے ۔ مولانا یونس صاحب پالن پوری کی روحانی کتاب پڑھتا ہوں، کبھی کبھی عمل بھی کرتا ہوں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 861-737/D=9/1438</span></p><p dir=""RTL"">
	روحانی کتاب پڑھنا بند کردیں جو آیتیں اور سورتیں سوتے وقت پڑھنے کامعمول ہے اسے جاری رکھیں۔</p><p dir=""RTL"">
	نماز فجر قضا کرنے کی عادت بُری ہے کوشش کرکے اٹھنے کی عادت ڈالیں صبح اٹھنے کے لیے ایک تو یہ کریں کہ سوتے وقت دل میں طے کرلیں کہ مجھے اتنے بجے اٹھنا ہے ان شاء اللہ آنکھ کھل جائے گی۔</p><p dir=""RTL"">
	&nbsp;دوسرے سورہ کہف کی آخری آیت قل لو کان البحر مداداً لکلمات الآیة ختم سورہ تک سونے سے پہلے پڑھ لیا کریں ان شاء اللہ مقررہ وقت پر آنکھ کھل جائے گی۔ حیوة المسلمین، تعلیم الدین یہ دو کتابیں بازار سے خرید لیں اور دو تین صفحہ روزانہ پڑھنے کا معمول بنالیں۔ جماعت میں جو وقت لگانے کا معمول ہے اسے جاری رکھیں۔</p><p dir=""RTL"">
	---------------------</p><p dir=""RTL"">
	جواب درست ہے، البتہ کتاب دیکھ کر آپ خود عمل کے لیے چلہ کشی وغیرہ نہ کریں۔ (ل)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152101,deoband,متفرقات,دیگر
01-Sep-2020,https://darulifta-deoband.com/home/ur/others/152075,کیا علامہ مودودی کو عالم کہا جا سکتا ہے ؟,علامہ مودودی کو عالم کہا جا سکتا ہے ؟ اختلاف امت اور صراط مستقیم مصنف مولانہ محمد یوسف لدھیانوی صاحب کی کتاب میں مودودی صاحب کی جو جو غلطیاں اور پیغمبروں کی شان میں گستاخی ، صحابہ کی شان میں گستاخی، اہلِ بیعت کی شان میں گستاخی کرنے کے باوجود ان کے مطلق گستاخ یا کافر ہونے کا فتوی کیوں نہیں ہے ؟ ان کے عقائد کو صحیح قرار دیا جاسکتا ہے ؟ ہمارے کچھ دیوبندی دوست ان کو بہت بڑا عالم سمجھتے ہیں۔ مولانہ محمد یوسف لدھیانوی کی کتاب پر بھروسہ نہیں ۔ ایک دو فتوی مجھے دیوبند کی ویب سائٹ پر ملے ہیں وہ بھی دیکھائے ہیں پھر وہ کہتے ہیں کہ یہ کس نے فتوی دیئے ہیں۔ حتی کہ ان فتاوے پر بھی یقین نہیں۔ آپ سے گزارش ہے کہ ان ساری باتوں پر علمی روشنی ڈالیں۔ اور ہمیں مودودی صاحب کی ماننی چاہئے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1004-1016<span dir=""LTR"">/B=</span>11/1438</p><p dir=""RTL"">
	مود ودی صاحب کا مستند عالم نہیں، وہ ایک انگریزی داں اور اردو کے بہترین صاحب قلم آدمی تھے، اسلامی امور کو اپنی عقل سے سوچتے اور لکھتے تھے، قرآن وحدیث کے تابع ہوکر نہیں لکھتے تھے، اس لیے بہت سے عقائد میں اور اسلام کے احکام لکھنے میں بھی راہ حق سے ہٹ گئے، کبھی غیرمقلدوں کے ساتھ ہوگئے اور کبھی کسی کے ساتھ ہوگئے۔ صحابہٴ کرام کو معیار حق نہیں مانا، انبیائے کرام کی شان میں ایسی باتیں لکھیں جس سے ان کی شان میں گستاخی ظاہر ہوتی ہے، کہیں لکھ دیا کہ کافروں کو زکاة دینا جائز ہے، کہیں لکھ دیا کہ سحری کا وقت ختم ہوجانے کے بعد بھی سحری کھانا جائز ہے، غرض آزاد مزاج تھے۔ ہمیشہ قرآن وحدیث کو اپنی عقل کے تابع بنایا خود اپنے آپ کو قرآن وحدیث کے تابع نہیں بنایا۔ یہی وجہ ہے کہ گمراہی کے گڈھے میں گرے، رہ گیا کفر کا فتوی لگانا، تو چونکہ ان کی تحریرات میں دوسرے احتمالات بھی نکلتے ہیں اس لیے علماء نے ان پر کفر کا صریح فتوی نہیں لگایا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152075,deoband,متفرقات,دیگر
31-Aug-2020,https://darulifta-deoband.com/home/ur/others/152040,اجتماعی کام کرانے کے بدلے میں ووٹ دینا؟,علماء دین و مفتیان ہمارے ہاں گاوں میں حکومت بدلنے کے دنوں میں، ہمارے گاوں کے مشران گاوں کے سارے بندوں کی ووٹوں کے بدلے میں مختلف امیدوارں کے ساتھ بات چلا لیتے ہیں کہ اپ ہمارے لیے گاوں کا اجتماعی کام کرے ، جیسا کے پانی کی ٹینکی بنا لینا، گاوں میں برآمدہ بنا لینا، وغیرہ وغیرہ، یعنی اجتماعی کام، اس کے بدلے میں ہم سارے گاوں کے ووٹ آپ کو دیں گے ۔ کیا یہ جائز ہے ؟ تفصیل سے اگاہ کریں، شکریہ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 1000-985/B=10/1438</span></p><p dir=""RTL"">
	ٹنکی بنوانے اور برآمدہ بنوانے وغیرہ کے بدلہ میں ووٹ دینا یہ ایک طرح کی رشوت ہے۔ یہ شرعاً درست نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152040,deoband,متفرقات,دیگر
01-Sep-2020,https://darulifta-deoband.com/home/ur/others/152015,جمہوری نظام ہے اسلام میں اس کی کیا حیثیت ہے؟,(۱) جمہوری نظام کی تعریف کرنا اور یہ کہنا کہ جو لوگ جمہوریت کو کفر کہیں وہ خود کافر ہوتے ہیں، اسلام میں اس بات کی کوئی گنجائش ہے؟ کیا اسلام میں جمہوری نظام کی کوئی حیثیت ہے؟ (۲) کیا ووٹ نہ دینا گناہ ہے؟ (۳) آج کل کا جو جمہوری نظام ہے اسلام میں اس کی کیا حیثیت ہے؟ یہ کہنا کہ ہم جمہوریت میں رہ کر اسلامی شریعت نافذ کریں گے، کیا یہ گناہ ہے؟ (۴) ایک کفری نظام کو تسلیم کرنا کیسا ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 991-944/B=10/1438</span></p><p dir=""RTL"">
	سیاسی امور میں لوگوں کے مشورہ اور رائے کے ساتھ کام کرنا اگر جمہوریت ہے تو یہ درست ہے۔ اور دینی ودنیوی سب ہی امور میں لوگوں کے مشورہ یا اکثریت کے مشورہ سے کام کرنا درست نہیں، دینی امور کو اللہ اور اس کے رسول نے متعین کرکے بتادیا ہے اس میں دوسروں سے مشورہ کرنا اور ان کی رائے پر عمل کرنا درست نہیں یعنی جو چیزیں قرآن وحدیث سے منصوص ہیں ان میں کسی کو رائے دینے کا حق نہیں نہ ہی لوگوں سے رائے لینا جائز ہے۔</p><p dir=""RTL"">
	(۲) موجودہ جمہوری حکومت میں قانونی گناہ ہے۔</p><p dir=""RTL"">
	(۳) اسلام میں جمہوری نظام کو تسلیم کرنا جائز ہے بشرطیکہ اسلامی اصول سے نہ ٹکرائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152015,deoband,متفرقات,دیگر
01-Sep-2020,https://darulifta-deoband.com/home/ur/others/152001,گھروں میں شوقیہ پرندے پالنا؟,گھر میں شوق سے پرندے رکھنااورپالنا کیسا ہے ؟ اور اگر کوئی شخص گھر میں پرندے پالتا ہے اور وہ شخص دور کہیں گھومنے پھرنے کے لیے جائیاور گھر میں پرندے بھوک اور پیاس سے مرجائے ،تواس کا کفارہ کیا ہوگا ؟ برائے مہربانی تفصیل سے جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1006-974<span dir=""LTR"">/N=</span>9/1438</p><p dir=""RTL"">
	(۱): گھروں میں شوقیہ پرندے رکھنا اور پالنا جائز ومباح ہے بہ شرطیکہ ان کی غذا اور سردی، گرمی اور بارش سے حفاظت کا مناسب بندوبست کیا جائے اور جب سب اہل خانہ کہیں باہر جائیں تو ان کی غذا اور دیکھ ریکھ کوئی مناسب نظم کرکے جائیں۔</p><p dir=""RTL"">
	وأما -إمساک الحمامات- للاستئناس فمباح (الدر المختار مع رد المحتار، کتاب الحظر والإباحة،باب الاستبراء وغیرہ، فصل فی البیع وغیرہ، ۹:۵۷۵، ط: مکتبة زکریا دیوبند)، قولہ: ”وأما للاستئناس فمباح“:قال فی المجتبی رامزاً: لا بأس في حبس الطیور والدجاج فی بیتہ ولکن یعلفھا الخ، وفي فتاوی قاریٴ الھدایة: سئل ھل یجوز حبس الطیور المفردة وھل یجوز عتقھا وھل في ذلک ثواب؟ الخ فأجاب: یجوز حبسھا للاستئناس بھا وأما إعتاقھا فلیس فیہ ثواب الخ (رد المحتار)۔</p><p dir=""RTL"">
	(۲):صورت مسئولہ میں جانوروں کو بند رکھ کر بھوکا وپیاسا مارنے کا کفارہ یہ ہے کہ اللہ تعالی کے حضور میں سچی پکی توبہ کی جائے اور آئندہ ایسا کام ہرگز نہیں ہونا چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",152001,deoband,متفرقات,دیگر
01-Sep-2020,https://darulifta-deoband.com/home/ur/others/151951,میرے والد صاحب نے خواب دیکھا کہ انہیں کچھ آواز آرہی ہے ....,میرے والد صاحب نماز میں بے حد سست و کمزور تھے پر میں ، بھائی اور اَمی اسلام، نماز کے پابند تھے اور ہیں۔ریٹائر منٹ کے بعد میرے والد صاحب نماز ارکان کے پابند ہوگئے اور بہت سالوں کے بعد چالیس دن کے لیے جماعت میں گئے اور ابھی بھی جماعت میں ہیں الحمد للہ۔ ہمارے گھر کی مالی حالت تھوڑی تنگ ہے۔ میرے والد صاحب نے پوری زندگی مصیبت اور پریشانی ہی اٹھائی ہے اور ابھی بھی ایک طرف ذریعہ روزی شروع ہوتی ہے تو دوسری طرف بند ہو جاتی ہے، باقی اللہ کی مدد سے چین سکون گھر میں ہے۔ ابھی میرے والد صاحب جماعت میں ہیں اور وہاں مسلسل ایک خواب دیکھ رہے ہیں، تو اس کی ضرور تعبیر بتائیں۔ میرے والد صاحب نے خواب دیکھا کہ انہیں کچھ آواز آرہی ہے کہ اب اس کو تو چھوڑ دو پر اس کی اولاد کو پکڑ لو اور کچھ عجیب طرح کی چیز میرے پاس آتی ہے تو میرے آس پاس ایک آگ کا گھراوٴ بن جاتا ہے اور وہ چیز میرے پاس نہیں آسکتی۔ (میں حقیقت میں قادری سلسلہ میں بیعت ہوں، ذکر کرتا رہتا ہوں) پھر واپس آواز آتی ہے کہ اس کو نہ پکڑ سکو گے تو اس کے دوسرے بیٹے کو پکڑو اور وہ عجیب و غریب چیز میرے بڑے بھائی (جو نماز ارکان کے پابند ہیں پر بیعت نہیں ہیں اور روحانیت میں کافی کمزور ہیں ) کی طرف آتی ہے۔ تو میں چلاتا ہوں کہ اَبّا اس چیز کو بھائی کے پاس سے ہٹا دو۔ اور خواب ٹوٹ جاتا ہے۔ مہربانی کرکے تعبیر بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 987-942/B=10/1438</span></p><p dir=""RTL"">
	والد صاحب میں ابھی دین داری کی بہت کمی ہے جب وہ دین کے تمام احکام کی بجاآوری میں لگ جائیں گے تو اس طرح کے خواب ختم ہوجائیں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151951,deoband,متفرقات,دیگر
31-Aug-2020,https://darulifta-deoband.com/home/ur/others/151924,کیا بچہ ہبہ کیا جاسکتا ہے؟,کیا فرماتے ہیں مفتیان کرام اس مسئلہ کے بارے میں کہ کسی نے اپنا بچہ کسی دوسرے کو ہبہ کرنا چاہتے ہیں تو کیا اس کے لے ہبہ کرنا درست ہے اور کیا ہبہ کرنے کے بعد اس بچہ کو واپس لے سکتے ہیں یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1010-978<span dir=""LTR"">/N=</span>9/1438</p><p dir=""RTL"">
	(۱، ۲): اپنا بچہ کسی دوسرے کو ہبہ نہیں کرسکتے؛ کیوں کہ ہبہ ان اشیا یا جانوروں کا ہوتا ہے جو کسی کی ملک ہوں اور بچے باپ کی ملک (غلام، باندی)نہیں ہوتے؛ بل کہ وہ آزاد ہوتے ہیں؛ البتہ کسی نے اپنا کوئی بچہ دوسرے کو پرورش کے لیے دیا تو اس میں کچھ حرج نہیں؛ لیکن پرورش کرنے والا بچے کا مالک نہ ہوگا، اگر پرورش کرنے والا کسی مصلحت کے تحت بچے کو واپس لے کر دوبارہ اپنے پاس رکھنا چاہے تو پرورش کرنے والا اس میں رکاوٹ نہیں ڈال سکتا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151924,deoband,متفرقات,دیگر
01-Sep-2020,https://darulifta-deoband.com/home/ur/others/151906,حرام اور ناجائز میں کیا فرق ہوتا ہے ؟,بہت سارے مسئلہ پر لکھا ہوتا ہے کہ یہ حرام ہے یہ نا جائز ہے تو یہ بتائیں کہ حرام اور ناجائز میں کیا فرق ہوتا ہے ؟ مکمل تفصیلی جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 1144-1131/M=10/1438</span></p><p dir=""RTL"">
	حرام یہ شریعت کا سخت حکم ہے اور ناجائز اس کے مقابلے میں کم تر ہے، حرام شئ کی حرمت نص قطعی سے ثابت ہوتی ہے جب کہ ناجائز کا ثبوت دلیل ظنی سے بھی ہوجاتا ہے، ہرحرام پر ناجائز کا اطلاق درست ہے؛ لیکن ہرناجائز کو حرام نہیں کہا جاسکتا؛ لیکن کبھی مکروہ تحریمی اور ناجائز حکم کو بھی ”حَرُم“ کے لفظ سے تعبیر کردیا جاتا ہے اسی طرح کبھی صورت حال کے پیش نظر سدًّا للباب ناجائز کو بھی حرام سے تعبیر کردیا جاتا ہے، اس لیے کتابوں میں اگر لکھا ہوا ملے تو اس کے فرق وتعبیر کو اہل حق علماء ومفتیان کرام سے سمجھ لینا چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151906,deoband,متفرقات,دیگر
01-Sep-2020,https://darulifta-deoband.com/home/ur/others/151874,کولڈرنک کمپنی جیسے پیپسی ، کوکا کولا، وغیرہ میں ملازمت کرنا كیسا ہے؟,میں یہ جاننا چاہتاہوں کہ کولڈرنک کمپنی جیسے پیپسی ، کوکا کولا، وغیرہ میں ملازمت کرنا حلال ہے یا حرام؟ کیوں کہ ہماری مسجد میں ایک مسجد کے امام اور ایک ڈاکٹر جماعت میں آئے تھے ، انہوں نے کہا کہ کولڈ ڈرنک میں حرام جانور کی بہت زیادہ چربی ملائی جاتی ہے۔ تو کیا میں اس طرح کمپنی میں کام کرسکتاہوں؟ دوسرا سوال یہ ہے کہ کیا میں کولڈرنگ پی سکتاہوں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 48-70/L=2/1440</span></p><p dir=""RTL"">
	ان مشروبات میں حرام اشیاء کے ملائے جانے کا تحقیق شرعی سے ثبوت نہیں ہے اس لئے ان کے پینے اور اس کمپنی میں ملازمت کی گنجائش ہے تاہم اگر کوئی شبہ کے موقع پر احتیاط سے کام لے تو یہ بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151874,deoband,متفرقات,دیگر
01-Sep-2020,https://darulifta-deoband.com/home/ur/others/151838,خواب میں اپنے آپ کو کپڑے کی دوکان سے کپڑے خریدتے ہوئے دیکھا,میں نے خواب میں اپنے آپ کو کپڑے (garments) کی دوکان سے کپڑے خریدتے ہوئے دیکھا ۔ وہ دوکان میرے دوست کی تھی لیکن اصل میں اس کی کوئی کپڑے کی دوکان نہیں ہے۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>1083-976<span dir=""LTR"">/H=</span>9/1438</p><p dir=""RTL"" style=""text-align: justify;"">
	ماشاء اللہ اچھا خواب ہے، آپ دونوں کو ان شاء اللہ ایک دوسرے سے دینی ودنیاوی فوائد پہنچنے کی توقع ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151838,deoband,متفرقات,دیگر
01-Sep-2020,https://darulifta-deoband.com/home/ur/others/151796,گھریلوکاموں کی وجہ سے صحیح سے نماز اور تلاوت قرآن نہیں کرپاتاہوں,صر ف میں ہی اپنے دو بچوں کی دیکھ ریکھ کرتاہوں جو تین سال اور دس مہینے کا ہے، ان حالات میں میں کم وقت اور زیادہ گھریلوکاموں کی وجہ سے صحیح سے نماز اور تلاوت قرآن نہیں کرپاتاہوں، دوسری بات یہ ہے کہ مجھے صحت کے کئی مسائل در پیش ہیں اور مجھے کمزوری بھی ہے، اس لیے میں بہت زیادہ تھک جاتاہوں جس کی وجہ سے میں وقت پر مختلف دینی فرائض ادا نہیں کرپاتا، اس احساس سے مجھے بہت زیادہ ذہنی الجھن اور پریشانی ہوتی ہے ۔ براہ کرم، میری رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1131-924<span dir=""LTR"">/D=</span>11/1438</p><p dir=""RTL"">
	اللہ تعالیٰ نے انسان کے اوپر مختلف قسم کی ذمے داریاں ڈالی ہیں، اس کے ذمے اللہ کے حقوق بھی ہیں، بندوں کے حقوق بھی ہیں اور خود اپنی جسم وجان کے حقوق بھی ہیں، ان سب کے درمیان رہ کر زندگی گذارلے جانا ہی کامیابی ہے، فرض نمازیں اور دوسرے فرائض اللہ کی طرف سے آپ کے ذمے ہیں، انھیں تو کسی بھی حال میں نہیں چھوڑا جاسکتا، بچوں کی بہترین تربیت اور ان کی دیکھ ریکھ بھی آپ کی ذمے داری ہے؛ لیکن اتنی نہیں کہ آپ ہی بچوں کو لے کر گھر میں بیٹھے رہیں؛ بلکہ ماں کو بھی بچوں کی پرورش اور تربیت کے سلسلے میں اپنی ذمہ داری کا احساس ہونا چاہیے؛ لہٰذا ان کی وجہ سے فرائض میں تو کوتاہی نہیں کی جاسکتی؛ البتہ نوافل اور نفل درجے کی چیزیں اگر ان کی و جہ سے رہ جائیں تو کوئی حرج نہیں، آپ کے جسم اور صحت کا بھی آپ پر حق ہے اس کا خیال رکھیں، اگر صحت نہ رہی تو نہ اللہ کے حقوق ادا ہوسکیں گے اور نہ بندوں کے، اللہ آپ کو تمام حقوق ادا کرنے کی توفیق دے اور صحت وتندرستی عطا فرمائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151796,deoband,متفرقات,دیگر
01-Sep-2020,https://darulifta-deoband.com/home/ur/others/151708,بیوی کو ویڈیو کال پر دیکھنا یا سیکس کرنا زیادہ گناہ ہے یا ننگی فلم دیکھنا؟,اگر ایک شخص اپنی بیوی سے دور ہو، دونوں ایک سال تک یا اس سے زیادہ عرصہ تک آپس میں مل نہیں سکتے، اگر وہ ویڈیو کال پر ایک دوسرے کو دیکھنا یا سیکس کرنا چاہیں تو یہ کیسا ہے؟ اگر بیوی کو ویڈیو کال پر دیکھنے کے بجائے ننگی فلم دیکھی جائے تو یہ کیسا ہے؟ جیسا کہ دونوں گناہ ہے لیکن میں یہ جاننا چاہتا ہوں کہ کونسا بڑا گناہ ہے؟ ان دونوں میں سے اگر انسان کرنا چاہے تو کونسا کرنا چاہئے۔ انسان کے پاس اگر کوئی راستہ نہ ہو تو پھر ان دونوں میں سے کون سا گناہ کرنا چاہئے؟ حالانکہ کرنا تو نہیں چاہئے لیکن اگر انسان صبر نہ کرسکتا ہو تو پھر ان میں سے کون سا عمل گناہ کے حساب سے چھوٹا ہے؟ آپ کا بہت شکریہ ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1112-1093<span dir=""LTR"">/M=</span>9/1438</p><p dir=""RTL"">
	ننگی فلم دیکھنا تو حرام وناجائز ہے اور اس کا گناہ شدید ہے، اپنی بیوی کے پاس ویڈیو کالنگ سے بھی بچنا چاہیے، اس میں تصویر کی قباحت پائی جاتی ہے اور آدمی کو ہرقسم کے گناہ سے بچنا چاہیے اگر کوئی شوہر اپنی بیوی سے دور ہے اور ملنے کی خواہش بڑھ رہی ہے تو سفر کرکے بیوی کے پاس آجائے یا بیوی کو محرم کے ساتھ اپنے پاس بلالے اگر یہ دشوار ہو تو روزہ رکھا کرے تاکہ خواہشات پر کنٹرول رہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151708,deoband,متفرقات,دیگر
28-Aug-2020,https://darulifta-deoband.com/home/ur/others/151703,خواب میں دیکھا کہ ایک بہت بڑے عالم جو ایک ....,عرض کرنا ہے کہ آج سے قریباً ۲ سال پہلے میں نے ایک خواب دیکھا تھا در اصل میں نے خواب میں دیکھا کہ ایک بہت بڑے عالم جو ایک دار العلوم میں پڑھاتے ہیں ،انہوں نے مجھ کو اپنے قریب بلایا پھر مجھ سے انہوں نے دریافت کیا، کیا تم پڑھو گے ؟ تو میں نے جواب میں ہا ں کہا،اس کے بعد انہوں نے مجھ کو ایک گلاس کے اندر اورنج کا جوس دیا اور کہا اس کو پی لو۔ اور دوسری بات کے جس دار العلوم میں وہ پڑھاتے ہیں میں بھی اسی دار العلوم میں پڑھتا ہوں۔ براہ کرم، تعبیر بتائیں۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>803-630<span dir=""LTR"">/D=</span>8/1438</p><p dir=""RTL"" style=""text-align: justify;"">
	خواب مبارک ہے ان شاء اللہ ان عالم صاحب سے آپ کو علمی فیض حاصل ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151703,deoband,متفرقات,دیگر
30-Aug-2020,https://darulifta-deoband.com/home/ur/others/151699,ازدواجی تعلقات قائم نہ ہونے کی بنا پر نکاح از خود ختم نہیں ہوتا,ایک مسئلے پر فتوی درکار ہے اور چند خوابوں کی تعبیریں بیان فرما دی جائیں تو نوازش ہو گی’ خوابوں کا تعلق بھی اسی مسئلے سے ہے ۔میری شادی کو 9 ماہ ہو چکے ہیں، چند وجوہات کی بنائپر باوجود کوشش کے اہلیہ سے ازدواجی تعلقات قائم نہیں کر سکا، جسمانی طور پر بھی الحمد اللہ صحت مند ہوں اس کے باوجود بھی علاج کروایا۔ نہ معلوم کیا وجہ ہے کہ اہلیہ کے قریب جاتے ہی گھبراہٹ ہوتی ہے اور خود کو نامکمل پاتا ہوں۔ ایک محترم عالم سے مسئلہ بیان کیا تو انہوں نے نظربد کا بتایا ہے ۔ اہلیہ اور میں ایک دوسرے سے ماشائاللہ بہت محبت کرتے ہیں لیکن اس مسئلے پر شدید پریشانی ہے ۔  برائے مہربانی یہ فرما دیں کہ اہلیہ سے ازدواجی تعلقات قائم نہ ہونے پر خدانخواستہ نکاح باطل تو نہیں ہوجاتا؟ میں نے خواب دیکھا کہ گھر کی چھت پر میری اہلیہ اورچھوٹی بہن ہیں، اور شدید بجلی چمک رہی ہے ، چھت کا دروازہ بند ہے ، میں ان سے کہتا ہوں نیچے آجا خدانخواستہ بجلی نہ گر جائے ۔ پھر میں پہلے اہلیہ پھر بہن کو دیوار ٹاپ کر نیچے لے آتا ہوں، نیچے صحن میں بھی بجلی چمک رہی ہے ، میں انہیں کہتا ہوں سائیڈ پر ہو جا۔ میری اہلیہ کا نام مہوش اور بہن کا نام جویریہ ہے ۔ میں نے خواب میں دیکھا کہ میری اہلیہ کی زچگی کے بعد بچہ پیدا ہوتا ہے ، اس وقت میری اہلیہ کے پاس میرے علاوہ کوئی نہیں، میں اپنی والدہ سے کہتا ہوں کہ دیکھیں بچہ ہوا ہے ، والدہ کہتی ہیں کہ اچھا میں دیکھتی ہوں، پھر خواب ختم ہو جاتا ہے ۔ میر اہلیہ نے خواب میں ہمیں ازدواجی تعلقات قائم کرتے دیکھا اور اکثر پھل وغیرہ خواب میں دکھائی دیے ۔ میری ساس اور والدہ نے بھی میری اہلیہ کے ہاں ماشائاللہ خوبصورت اولاد ہوتے دیکھی ہے ۔ ساس نے ایک خوبصورت بچہ دیکھا اور کہا یہ مجھے نانی کہے گا۔ برائے مہربانی میرا اصلی نام شائع نہ کریں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1108-1091<span dir=""LTR"">/M=</span>9/1438</p><p dir=""RTL"">
	(۱) اہلیہ کے ساتھ ازدواجی تعلقات قائم نہ ہونے کی بنا پر نکاح از خود ختم نہیں ہوتا، آپ اطمینان رکھیں نکاح بدستور قائم ہے، اگر نظر بد کا مسئلہ واقعی ہو تو کسی اچھے عامل سے نظر اتروالیں نیز کسی اچھے حکیم وطبیب سے مزید تشفی بخش جسمانی علاج بھی کرالیں، اللہ آپ کو صحت وطاقت عطا کرے۔ (آمین)</p><p dir=""RTL"">
	(۲) خواب اچھا ہے اور اس میں مثبت اشارہ موجود ہے توقع ہے کہ آئندہ پریشانی دور ہوگی اور خوشی نصیب ہوگی، دعا کا اہتمام کریں، جائز علاج ومعالجہ بھی کرتے رہیں اور تقدیر کے فیصلے پر راضی رہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151699,deoband,متفرقات,دیگر
01-Sep-2020,https://darulifta-deoband.com/home/ur/others/151681,کیا ہری ٹوپی مشابہت کی وجہ سے استعمال کرنا مناسب نہیں؟,ہمارے علاقے کی ایک مسجد عقائد دیوبند پر چل رہی ہے ۔اُس مسجد میں کچھ لوگ فتنہ پروری کی کوشش کرتے رہتے ہیں۔ پچھلے دنوں کسی نے ہری ٹوپیاں مسجد میں لارکھی ہیں۔امام صاحب،مسجد کی انتظامیہ میں کسی بھی نے اس بارے میں کو عملی قدم نہیں اُٹھایا۔ اب مسجد میں آدھی مسجد ہری ٹوپیاں استعمال کرتی ہے ۔ اب سوال یہ ہیں۔ کیا ہری ٹوپی مشابہت کی وجہ سے استعمال کرنا مناسب نہیں؟ مسلک دیوبند کی مسجد میں ایسے اشیاء یا اسیے ٹوپیاں رکھنا مسجد میں بگاڑ پیدا کرنا نہیں؟ مسجد کے نمازی ،امام صاحب یا انتظامیہ ان ٹوپیوں کے حوالے سے کیا کریں؟ ٹوپی کے رنگ سے کسی بھی کوئی ذاتی عناد نہیں مگر نمازیوں کو دیکھیں تو مسجد مسلک ِ بریلویہ کے عقائد سے منسلک دِکھتی ہے ۔ براہ کرم رہنمائی فرمائیں نمازی مسجد نورانی فیوچر کالونی لانڈھی کراچی۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 1066-938/H=9/1438</span></p><p dir=""RTL"">
	ان ٹوپیوں کا رکھنا اوڑھ کر نماز پڑھنا مکروہ ہے ذمہ دارانِ مسجد سے درخواست کردیں وہ حکمت بصیرت نرمی شفقت کے ساتھ نمازیوں سے گذارش کردیں گے کہ جس طرح کرتا پاجامہ وغیرہ کا انتظام جو شخص خود کرتا ہے اسی طرح مناسب کپڑے کی مناسب ٹوپی کا انتظام بھی آپ حضرات خود کریں اور رکھی ہوئی ہری ٹوپیوں کو آہستہ آہستہ مسجد سے ہٹادیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151681,deoband,متفرقات,دیگر
29-Aug-2020,https://darulifta-deoband.com/home/ur/others/151678,موجودہ دور میں سرکاری نوکری ریاستی یا مرکزی سطح پر کرنے کے لیے یا کسی الیکشن میں حصہ لینے کا حکم,السلام علیکم موجودہ دور میں سرکاری نوکری ریاستی یا مرکزی سطح پر کرنے کے لیے یا کسی بھی طرح کے الیکشن میں حصہ لے نے کے لیے حکومت نے یہ شرط لگا دی ہے کہ دو سے زیادہ بچے نہ ہوں اور یہ اسلام کی تعلیم کے خلاف ہے تو ایسی صورت میں کیا کرنا چاہیے کیوں کہ مذکورہ چیزیں بھی ضروری ہے اور اللہ کا حکم بھی ضروری ہے اگر ان کاموں میں شرکت سے گریز کرنا ضروری ہے تو پھر علماء کیوں مسلمانوں کو ان کاموں میں آگے بڑہنے کی ترغیب دیتے ہیں ایسے علماء کے بارے میں کیا حکم ہے تفصیلی جواب دے کر شکریہ کا موقع دیں اور عند اللہ ماجور ہوں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 954-930/B=9/1438</span></p><p dir=""RTL"">
	جب کسی مسلمان کو ریاستی یا مرکزی سطح پر نوکری ملے تو وہ اس نوکری کو قبول کرسکتا ہے۔ لیکن یہ بات ضروری ہے کہ اسلام کے فرائض و واجبات ترک نہ ہوں۔ یعنی سرکاری کام بھی شریعت اسلام کے حدود میں رہ کر ہی کرنا چاہئے۔ علماء کرام بھی ہمیشہ یہی کہتے چلے آرہے ہیں۔ جو ہم نے لکھا ہے شاید آپ کے ذہن میں آدھی بات رہی اور آدھی بات آپ کے ذہن سے نکل گئی ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151678,deoband,متفرقات,دیگر
01-Sep-2020,https://darulifta-deoband.com/home/ur/others/151651,خواب میں مچھلیوں کو دیکھنا کیسا ہے ؟,خواب میں مچھلیوں کو دیکھنا کیسا ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1050-917<span dir=""LTR"">/H=</span>8/1438</p><p dir=""RTL"">
	اچھا خواب ہے، ماشاء اللہ۔ تعبیر یہ ہے کہ ان شاء اللہ حلال مال حاصل ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151651,deoband,متفرقات,دیگر
01-Sep-2020,https://darulifta-deoband.com/home/ur/others/151644,مناظرے کی شرعی حیثیت کیاہے ؟,مناظرے کی شرعی حیثیت کیاہے ؟ جو آج کل مسلکی اماموں کے درمیان ہوتے ہیں۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>1053-925<span dir=""LTR"">/H=</span>8/1438</p><p dir=""RTL"" style=""text-align: justify;"">
	فی نفسہ تو فرض وواجب نہیں اگر کسی جگہ ایسے حالات پیش آجائیں کہ مناظرہ کرنا ناگزیر ہوجائے اور دلائل وبراہین کی روشنی میں تمام شرائط ملحوظ رکھ کر مناظرہ ہو تو اس کا درجہ موقعہ محل کو ملحوظ رکھ کر طے کیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151644,deoband,متفرقات,دیگر
31-Aug-2020,https://darulifta-deoband.com/home/ur/others/151643,بینک سے ملی تنخواہ سے بنے مکان میں رہائش,میرے والد بینک(اسلامی بینک نہیں ہے) میں کلرک کی پوسٹ پر کام کرتے ہیں، انہوں نے اپنی اس ملازمت کے پیسے سے مکان بنایاہے اور میں ان کے ساتھ رہتاہوں ، میری آمدنی کوئی ذریعہ نہیں ہے، اس لیے کیا مجھے ملازمت ملنے کے بعد میرے لئے والد صاحب کے مکان میں رہنا جائز ہے؟ براہ کرم، جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 1099-1066/sn=10/1438</span></p><p dir=""RTL"">
	آپ کے لیے والد صاحب کے مکان میں رہنے کی تو گنجائش ہے؛ البتہ اگر آپ کے والد کے ذمے بینک میں سودی حساب لکھنا یا سودی لین دین (مثلاً لون، فکسڈ ڈپازٹ) کے دستاویزات کی تائید وتوثیق یا ایسا کوئی کام ہو جس کا تعلق براہ راست سودی لین دین سے ہو تو ان (آپ کے والد) کے لیے بینک کی ایسی ملازمت جائز نہیں ہے، انھیں چاہیے کوئی جائز ملازمت تلاش کریں چاہے اس میں آمدنی نسبةً کم ہو؛ البتہ اگر آپ کے والد کے ذمے مذکورہ بالا نوعیت کا کام نہیں ہے یا ہے تو لیکن کم ہے، تو ملازمت پر باقی رہنے کی گنجائش ہے؛ البتہ ایسی صورت میں انھیں چاہیے کہ جو کچھ تھوڑا بہت ان کے ذمے ناجائز کام ہو، اس کے بالمقابل تنخواہ کا جو حصہ آئے اسے صدقہ کردیا کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151643,deoband,متفرقات,دیگر
29-Aug-2020,https://darulifta-deoband.com/home/ur/others/151633,محض رشتہ منظور ہوجانے سے لڑکی اور لڑکا ایک دوسرے کے لیے حلال نہیں ہوتے,میری پسند کی جگہ پر میرے والدین نے چار آدمیوں کے سامنے میرا رشتہ منظور کر دیا تھا، میری تعلیم مکمل ہونے کے بعد نکاح ہونا تھا مگر اس سے پہلے ہی ہم لوگ کئی بار ہمبستری کئے ، بعد میں میں نے نکاح سے انکار کردیا۔ انکار کے تین ماہ بعد مجھے علم ہوا کہ میں حاملہ ہوں۔ چار ماہ کا حمل میں دوسرے لڑکے کی مدد سے ضائع کروا دیا۔ اور کچھ دن بعد میں اسی دوسرے لڑکے سے نکاح کرلیا۔ حمل ضائع کروانے کی بات میں نے پہلے لڑکے کو بتلادیا (جس کے ذریعہ حمل ٹھہرا تھا)، اب وہ لڑکا کہتا ہے کہ میں تمہیں بروز محشر پکڑوں گا کیونکہ تم نے میرے بچے کا قتل کیا ہے۔ میں تو تم سے نکاح کے لیے انکار نہیں کیا تھا۔ اب میں کیا کروں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1101-1084<span dir=""LTR"">/M=</span>9/1438</p><p dir=""RTL"">
	محض رشتہ منظور ہوجانے سے لڑکی اور لڑکا ایک دوسرے کے لیے حلال نہیں ہوتے جب تک کہ شرعی طریقے پر نکاح نہ ہوجائے، نکاح سے پہلے اپنے منگیتر کے ساتھ جتنی بار ہمبستری ہوئی وہ سب حرام، ناجائز اور گناہ کبیرہ کا ارتکاب ہوا، اور پھر چار ماہ کا حمل ساقط کرایا یہ بھی ناجائز اور گناہ کا کام ہوا، اور والدین کے منظور کردہ رشتے کو (جو آپ کی پسند کا رشتہ بھی تھا) ٹھکراکر اُن کی عزت وقار کو پامال کیا یہ ہرگز مناسب نہ تھا، بہرحال جو کچھ ہوا اب اس کی معافی کا طریقہ یہ ہے کہ صدق دل سے توبہ استغفار کیجیے آئندہ گناہ سے بچئے، والدین کو راضی کرکے اُن کی دعا لیجیے اور شوہر کے حقوق ادا کرتے رہیے، فرائض وواجبات کی ادئیگی میں کوتاہی نہ کیجیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151633,deoband,متفرقات,دیگر
