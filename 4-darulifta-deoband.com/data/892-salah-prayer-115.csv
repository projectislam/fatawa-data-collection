issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/salah-prayer/67650,اگر مسجد میں آدمی نماز یا قرآن پڑھ رہا ہو تو سلام كرنا چاہیے یا نہیں؟,اگر مسجد میں آدمی نماز یا قرآن پڑھ رہا ہو تو سلام كرنا چاہیے یا نہیں؟,"<p>بسم الله الرحمن الرحيم</p><p> 1085-1113/N=10/1437

اگر مسجد میں لوگ نماز، تلاوت قرآن پاک اور ذکر واذکار وغیرہ میں مشغول ہوں، کوئی شخص خالی بیٹھا نہ ہو تو آہستہ ٓاواز میں اس طرح سلام کیا جائے: السلام علینا وعلی عباد اللہ الصالحین۔ اور اگر مسجد میں کوئی شخص خالی بیٹھا ہو، نماز وغیرہ میں مشغول نہ ہو تو اگرچہ دوسرے لوگ نماز وغیرہ میں مشغول ہوں تب بھی اس خالی بیٹھے ہوئے شخص کو سلام کرسکتے ہیں، البتہ آہستہ آواز میں سلام کیا جائے، زور سے نہیں تاکہ نماز وغیرہ میں مشغول لوگوں کی نماز وغیرہ میں کوئی خلل واقع نہ ہو، اور اگر کوئی شخص ایسی صورت میں مسجد میں داخل ہوتے وقت سلام نہ کرے تو یہ خلاف سنت نہیں، قال فی الدر (مع الرد، کتاب الحظر والإباحة، باب الاستبراء وغیرہ ۹: ۵۹۶، ۵۹۷ ط مکتبة زکریا دیوبند) : ولو دخل ولم یر أحداًیقول: السلام علینا وعلی عباد اللہ الصالحین اھ، وفی الرد: قولہ: ”وعلی عباد اللہ الصالحین“ فیکون مسلماً علی الملائکة الذین معہ وصالحی الجن الحاضرین وغیرھم اھ وفی الرد ص ۵۹۲ منہ عن فصول العلامي : وإن دخل مسجداً وبعض القوم فی الصلاة وبعضھم لم یکونوا فیھا یسلم، وإن لم یسلم لم یکن تارکاً للسنة اھ، وقال فی الفتاوی السراجیة (کتاب الکراھیة والاستحسان، باب التسلیم، ص ۳۱۸ ط مکتبة الاتحاد دیوبند) : إذا دخل المسجد وبعضھم في غیر الصلاة یسلم قالہ السید الإمام أبو القاسم- رحمہ اللہ تعالی-: ولو ترک السلام لا یکون تارکاً للسنة ، أشار إلیہ في أدب القاضي اھ، وفی الرد (کتاب الصلاة، باب ما یفسد الصلاة وما یکرہ فیھا، مطلب: المواضع التي یکرہ فیھا السلام ۲: ۳۷۳) : والظاھر أنہ أعم، فیکرہ السلام علی مشتغل بذکر اللہ تعالی بأي وجہ کان اھ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67650,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67618,مسجد حرام کے اندر خواتین بھی مردوں کے شانہ بشانہ کھڑی ہوجاتی ہیں ہم ایسے میں كیا كریں؟,میں نے عام طورپر مشاہدہ کیا ہے کہ مسجد حرام کے اندر خواتین بھی مردوں کے شانہ بشانہ کھڑی ہوکر نماز پڑھتی ہیں اور کہتی ہیں کہ وہ اپنے محرموں کے پیچھے کھڑی ہوتی ہیں۔مغرب کی نماز میں اسے ٹی وی اسکرین پر دیکھا جاسکتاہے۔ براہ کرم، اس بارے میں رہنمائی فرمائیں۔,"<p>بسم الله الرحمن الرحيم</p><p> </p><p>
	Fatwa ID: 1014-1122/SN=12/1437<br>
	<br>
	آپ کی بات صحیح ہے کہ مسجدِ حرام میں خواتین بعض مرتبہ مردوں کے بغل میں کھڑی ہو جاتی ہیں، خواتین کایہ طریقہ صحیح نہیں ہے، اس سے مردوں کی نماز خطرے میں پڑ جاتی ہے؛ اس لیے خواتین کو چاہئے کہ مردوں سے ہٹ کر کھڑی ہوں، نیز مردوں کو بھی چاہئے کہ نیت باندھتے وقت دائیں بائیں اور سامنے دیکھ لیں کہ کوئی عورت تو نہیں ہے، اس کے بعد نیت باندھیں، نیت باندھنے کے بعد اگر کوئی عورت آکر بغل میں کھڑی ہونے لگے تو دوران نماز اسے اشارے سے روکنے کی کوشش کریں، اگر اشارہ کے باوجود وہ عورت نہ رکے اور نیت باندھ لے تو ایسی صورت میں مرد کی نماز فاسد نہ ہوگی؛ بلکہ عورت کی نماز ہی فاسد قرار پائے گی؛ اس لیے کہ اشارہ کر دینے کی وجہ سے مرد اپنی ذمہ داری سے فارغ ہوچکا ہے ․․․․ فلو حاذت المقتدی بعد الشروع وأشار إلیہا بالتأخر ولم تتأخر فسدت صلاتہا دونہ وینبغي أن یعدّ ہذا فی الشروط بأن یقال: ولم یشر إلیہا بالتأخر إذا حضرت بعد شروعہ (ردالمختار علی الدر المختار، ۲/۳۲۰، باب الإمامة، ط:زکریا، دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67618,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67569,نماز تہجد کا صحیح وقت کیا ہے ؟,امید ہے آپ بخریت ہوں گے ۔ میرا سوال ہے کہ ہم لوگ یہاں تراویح عشاء کے بعد پڑھتے ہیں جیسا کہ عام معمول ہے ، اس کے ساتھ ہی وتر بھی پڑھ لیتے ہیں۔ (۱) اس کے بعد اگر میں تہجد پڑھنا چاہتا ہوں تو کیا اس کے لیئے سونا/ نیند ضروری ہے ؟ (۲) یا اگر یہ خوف ہو کہ میں سونے کے بعد دوبارہ نہیں اٹھ سکوں گا تو کیا سونے سے پہلے تہجد پڑھ سکتا ہوں؟ (۳) وتر اگر تراویح کے ساتھ پڑھ لیئے ہیں تو کیا تہجد کے ساتھ بھی پڑھنے پڑیں گے ؟ (۴) اس کے علاوہ تہجد کا وقت کب سے کب تک ہے اس کی بھی وضاحت کر دیں اور اس کی کم سے کم اتنی رکعات ہیں؟,"<p>بسم الله الرحمن الرحيم</p><p> Fatwa ID: 925-902/SN=10/1437

(۱،۲) تہجد درحقیقت وہ نماز ہے جو سو کر اٹھ کر نصف شب گذرنے کے بعد ادا کی جائے؛ البتہ اگر کسی کو یہ خوف ہوکہ سونے کے بعد اٹھنا مشکل ہو جائے گا تو عشاء کے بعد ہی تہجد کی نوافل پڑھ سکتا ہے، اس سے بھی ان شاء اللہ تہجد کا ثواب مل جائے گا (مستفاد از درمختار مع الشامی ۲/۴۶۷، ط:زکریا، فتاویٰ محمودیہ ۷/۲۳۴، ط:ڈابھیل، فتاویٰ دارالعلوم ۴/۳۰۱ وبعدہ) ۔ 
(۳) نہیں۔ 
(۴) وقتِ مسنون تو اخیر شب ہے؛ باقی نمازِ عشاء کے بعد سے صبح صادق تک کبھی بھی تہجد کی نماز ادا کی جاسکتی ہے، اس سے بھی تہجد کا ثواب حاصل ہوجائے گا ان شاء اللہ (فتاویٰ دارالعلوم ۴/۳۰۷، ۳۱۲)۔ 
(۵) تہجد کی نماز دو یا چار رکعتیں بھی پڑھی جاسکتی ہے؛ لیکن نبی کریم صلی اللہ علیہ وسلم کی عادتِ مبارکہ بالعموم آٹھ رکعتیں پڑھنے کی تھی۔ (درمختار مع الشامی ۲/۴۶۸، ط:زکریا)۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67569,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67563,نماز میں دو رکوع کرنا,مسئلہ یہ ہے کہ امام نے تراویح میں ایک آ یت میں غلطی کی اور رکوع کر دیا، مگر ایک صاحب لقمہ دیتے رہے اور امام رکوع میں ہی رہا مگر وہ صاحب لقمہ دیتے ہی رہے یہاں تک کہ امام رکوع سے کھڑا ہوا اور اس آ یت کی اصلاح کی پھر دوبارہ رکوع کیا پھر سجدہ سہو کیا تو کیا نماز ہو گئی؟اور آ یت جو غلط پڑھی وہ سورہ اعراف کی آ یة نمبر 95 ہے اس میں ( و ہم لا یشعرون) کی جگہ(و ہم لا یسمعون) پڑھ دیا تھا،کیا یہ واقعة ایسی غلطی ہے جس کی وجہ سے نماز فاسد ہو جاتی؟ اور جس کے باعث رکوع کے بعد بھی لقمہ دیا جائے ؟,"<p>بسم الله الرحمن الرحيم</p><p> </p><p>
	Fatwa ID: 1088-1116/N=10/2016<br>
	<br>
	&nbsp;(۱، ۲) : صورت مسئولہ میں امام صاحب کو لقمہ لینے اور غلطی کی اصلاح کے لیے رکوع سے قیام کی طرف واپس آنے کی ضرورت نہ تھی اور لقمہ دینے والے کا اصرار بیجا تھا ؛ کیوں کہ نماز میں کسی جگہ وھم لا یشعرون کو وھم لا یسمعون پڑھ دینے سے نماز فاسد نہیں ہوتی، اور تراویح میں اس طرح کی غلطی کی اصلاح دوسری رکعت میں یا دوسرے شفعہ میں بھی ہوسکتی ہے، لیکن صورت مسئولہ میں جب امام صاحب نے اخیر میں سجدہ سہو کرلیا تو نماز ہوگئی، پریشان ہونے کی ضرورت نہیں، ولو عاد وقنت لا یرتفض رکوعہ وعلیہ السھو؛ لأن القنوت إذا أعید یقع واجباً لا فرضاً کما في شرح المنیة ، وأما إذا عاد لقراء ة سورة أخری فلا یرتفض رکوعہ کما قدمناہ ؛ لأنہ وقع بعد قراء ة تامة فکان في موقعہ وکان عودہ إلی القراء ة غیر مشروع کما إذا عاد إلی القنوت بل أولی (رد المحتار، کتاب الصلاة، باب سجود السھو ۲: ۵۴۴، ط: مکتبة زکریا دیوبند) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67563,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67554,نماز پڑھنے کے لیے ڈیوٹی چھوڑکر جانا,میں سرکاری اسکول میں ملازم ہوں اور ڈیوٹی کے وقت میں ظہر کی نماز قریبی مسجد میں ہوتی ہے، نماز کے وقت میں دیوٹی چھوڑ کر چلا جاتا ہوں چاہے میں کلاس ہی کیوں نہ لے رہا ہوں، کیا میں صحیح کرتا ہوں؟ ہڈماسٹر صاحب کہتے ہیں تم مسجد میں نہ جایا کرو او راسکول میں جماعت کرایا کرو جب کہ مسجد بہت قریب ہے، کچھ ساتھی اساتذہ یہ بھی کہتے ہیں کہ بچوں کو سبق پڑھانا بڑا فرض ہے، تم ڈیوٹی کے بعد نماز پڑھا کرو اور بعد میں کسی مسجد میں نماز نہیں ہوتی؟,"<p>بسم الله الرحمن الرحيم</p><p> Fatwa ID: 1036-1061/N=10/1437

ملازم شریعت کی اصطلاح میں اجیر خاص ہوتا ہے اور اجیر خاص اوقات ملازمت میں فرض نماز اور سنن موٴکدہ پڑھ سکتا ہے، مسلمان ملازم کے لیے فرض نماز اورسنن موٴکدہ کے بقدر وقت اوقات ملازمت سے مستثنی ہوتا ہے، جیسے عام ملازمین کے حق میں طبعی ضرورت (: استنجا وغیرہ) کا وقت مستثنی ہوتا ہے، اور نماز با جماعت مسجد میں ادا کرنا چاہئے، بلا عذر شرعی مسجد کی جماعت ترک نہیں کرنی چاہئے؛ اس لیے صورت مسئولہ میں آپ کا عمل بلا شبہ صحیح ودرست ہے، ہیڈ ماسٹر اور ساتھی اساتذہ کی بات صحیح نہیں،البتہ آپ فرض نماز اور سنن موٴکدہ کے ساتھ نوافل نہ پڑھیں، نیزسنن موٴکدہ میں مسنون قراء ت پر اکتفا کریں، لمبی قراء ت وغیرہ نہ کریں اور جلد از جلد نماز سے فارغ ہوکر اسکول آجائیں، قال في رد المحتار (کتاب الإجارة، باب ضمان الأجیر ۹: ۹۴-۹۶ ط مکتبة زکریا دیوبند):قولہ:(ولیس للخاص أن یعمل لغیرہ) بل ولا أن یصلي النافلة، قال فی التاترخانیة: وفی فتاوی الفضلي: وإذا استأجر رجلاً یوماً یعمل کذا فعلیہ أن یعمل ذلک العمل إلی تمام المدة ولا یشتغل بشییٴ آخر سوی المکتوبة، وفي فتاوی سمرقند: وقد قال بعض مشایخنا: لہ أن یوٴدي السنة أیضاً، واتفقوا أنہ لا یوٴدي نفلاً، وعلیہ الفتوی الخ۔</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67554,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67495,امام سے جانے یا انجانے میں نماز تراویح میں رکوع یا سجدہ یا التحیات وغیرہ میں کوئی آیت پڑھی جائے تو کیا نماز ہوگی یا نہیں؟,امام سے جانے یا انجانے میں نماز تراویح میں رکوع یا سجدہ یا التحیات وغیرہ میں کوئی آیت پڑھی جائے تو کیا نماز ہوگی یا نہیں؟,"<p>بسم الله الرحمن الرحيم</p><p> Fatwa ID: 1091-1119/N=10/1437

رکوع، سجدہ یا التحیات وغیرہ میں قرآن پاک کی تلاوت نہ کرنی چاہئے؛ کیوں کہ یہ مکروہ ہے ، البتہ نماز ہوجاتی ہے، اور اگر بلا قصد وارادہ زبان پر کوئی قرآنی آیت آگئی اور تنبہ کے بعد تلاوت بند کردی گئی تو انشاء اللہ کوئی گناہ نہ ہوگا، وفی المعراج أول الباب: وتکرہ قراء ة القرآن فی الرکوع والسجود والتشھد بإجماع الأئمة الأربعة لقولہ علیہ الصلاة والسلام: ”نھیت أن أقرأ القرآن راکعاً أو ساجداً“ رواہ مسلم (رد المحتار، کتاب الصلاة، باب صفة الصلاة ۲: ۲۳۷، ط: مکتبة زکریا دیوبند) ، لو قرأ في رکوع أو سجود …کرہ ولم یبطل صلاتہ (شرح النواوي علی الصحیح لمسلم ۱: ۱۹۱، ط: المکتبة الأشرفیة دیوبند) ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67495,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67437,تصاویر والے كپڑوں میں نماز پڑھنا؟,آج کل ہر جگہ تصاویرہوتے ہیں۔ اشیاء پر، کتابوں پر، اخباروں میں غرض کہ ہر جگہ ہوتے ہیں۔ معلوم نہیں ہوتا کہ کہاں کہاں تصویریں ہوں گی۔ کیا اس صورت حال میں تصویروں کے ساتھ نماز پڑھنا جائز ہوگا؟,"<p>بسم الله الرحمن الرحيم</p><p> Fatwa ID: 993-993/M=10/1437

ممنوعہ تصاویر والے کپڑے میں نماز پڑھنا مکروہ ہے اسی طرح اگر نمازی کے سامنے، اوپر، دائیں اور بائیں ممنوعہ تصویر ہو اور نظر آرہی ہو تو اس سے بھی نماز میں کراہت آتی ہے اس لیے نماز پڑھتے وقت اس کا خیال کرلیں کہ سامنے، اوپر ، دائیں بائیں تصویر نہ ہو اگر ہوتو ہٹادیں یا پردہ وغیرہ کے ذریعہ ڈھانپ دیں اگر تصویر موضع اہانت میں ہے مثلاً نمازی کے قدموں کے نیچے ہے یا پیچھے ہے تو اس میں حرج نہیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67437,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67414,بے ریش امام كے پیچھے نماز پڑھنے صرف نماز ادا ہوگی یا ثواب بھی ملے گا؟,اگر میں ایسے امام کے پیچھے تراویح کی نماز پڑھوں جو بے ریش ہے تو کیا میری نمازہوجائے گی؟کیا مجھے اس کا ثواب ملے گا یا صرف اپنا فرض پورا ہوجائے گا؟,"<p>بسم الله الرحمن الرحيم</p><p> </p><p>
	Fatwa ID: 1122-1134/N=10/1437<br>
	<br>
	&nbsp;”بے ریش“ سے مراد اگر داڑھی منڈانے والا یا ایک مشت سے کم پر کٹانے والا ہے تو سوال کا جواب یہ ہے کہ مذہب اسلام میں ایک مشت کے بقدر داڑھی رکھنا واجب وضروری ہے، داڑھی مونڈنا یا ایک مشت سے کم پر کاٹنا حرام ہے اور اس کا مرتکب فاسق ہے، اور امامت کا منصب مذہب اسلام میں نہایت عظمت وبرتری اور فضیلت کا عہدہ ومنصب ہے ؛ اس لیے جو شخص داڑھی منڈاتا ہو یا ایک سے مشت سے کم پر کاٹتا ہو اس کو فرض نماز یا تراویح وغیرہ کسی بھی نماز میں امام بنانا مکروہ تحریمی ہے؛ اس لیے کسی غیر شرعی داڑھی والے حافظ کو فرض نمازوں کی طرح تراویح میں بھی امام نہ بنایا جائے اور نہ ہی کسی ایسے امام کے پیچھے نماز پڑھی جائے؛ بلکہ نماز تراویح کے لیے با شرع حافظ کا نظم کیا جائے ، البتہ اگر کسی نے ایسے امام کے پیچھے فرض یا تراویح کی نماز پڑھ لی تو کراہت اور ثواب کی کمی کے ساتھ نماز ہوجائے گی ، اعادہ کی ضرورت نہ ہوگی (احسن الفتاوی۱۰: ۳۱۷، مطبوعہ: دار الاشاعت دیوبند) ، فلذلک - فلأجل أن الأمر للوجوب -کان حلق اللحیة محرما عند أیمة المسلمین المجتھدین: أبي حنیفة ومالک والشافعي وأحمد وغیرھم، وھاک بعض نصوص المذاھب فیھا؛ قال في کتاب الصوم من الدر المختار: ……وأما الأخذ منھا وھي دون ذلک- أي: دون القبضة - کما یفعلہ بعض المغاربة ومخنثة الرجال فلم یبحہ أحد وأخذ کلھا فعل یھود الھند ومجوس الأعاجم اھ وقال فی البحر الرائق: ……وأما الأخذ منھا وھي دون ذلک کما یفعلہ بعض المغاربة والمخنثة من الرجال فلم یبحہ أحد کذا في فتح القدیر اھ ونحوہ في شرح الزیلعي علی الکنز وحاشیة الشرنبلالي علی الدرروغیرھما من کتب السادة الحنفیة (المنھل العذب المورود، کتاب الطھارة، حکم اللحیة ۱: ۱۸۶، ط: موٴسسة التاریخ العربي بیروت لبنان) ، وأما الفاسق فقد عللوا کراھة تقدیمہ بأنہ لا یھتم لأمر دینہ وبأن في تقدیمہ للإمامة تعظیمہ وقد وجب علیھم إھانتہ شرعاً الا یخفی أنہ إذا کان أعلم من غیرہ لا تزول العلة فإنہ لا یوٴمن أن یصلي بغیر طھارة فھو کالمبتدع تکرہ إمامتہ بکل حال بل مشی في شرح المنیة علی أن روایة کراھة تقدیمہ کراھة تحریم لما ذکرنا (رد المحتار، کتاب الصلاة، باب الإمامة ۲: ۲۹۹ط مکتبة زکریا دیوبند) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67414,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67392,اگر نماز تراویح میں امام جہاں سجدہ تلاوت نہیں ہے وہاں سجدہ تلاوت کردے تو کیا نماز کا کیا ہوگا؟,میرا سوال یہ ہے کہ اگر نماز تراویح میں امام جہاں سجدہ تلاوت نہیں ہے وہاں سجدہ تلاوت کردے تو کیا نماز کا کیا ہوگا؟,"<p>بسم الله الرحمن الرحيم</p><p> Fatwa ID: 1195-1186/N=11/1437

اگر امام نے نماز تراویح یا کسی فرض یا واجب نماز میں غیر محل میں سجدہ تلاوت کیا ، یعنی: آیت سجدہ کے بغیر سجدہ تلاوت کیا تو سجدہ سہو واجب ہوگا (امداد الاحکام ، کتاب الصلاة، فصل في سجود التلادة ۲: ۳۰۳، سوال: ۵، مطبوعہ: مکتبہ زکریا دیوبند) ، اگر سجدہ سہو کرلیا تو نماز بلا کراہت درست ہوجائے گی ورنہ ناقص اور واجب الاعادہ ہوگی ، ولا یجب السجود إلا بترک واجب أو تأخیرہ أو تأخیر رکن الخ کذا فی الکافي (الفتاوی الھندیة، کتاب الصلاة، الباب الثاني عشر في سجود السھو، ۱: ۱۲۶، ط: مکتبة زکریا دیوبند) ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67392,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67384,کیا قرآن کریم کو دیکھ کو قرأت کرکے نماز پڑھانا جائز ہے؟,آپ کے جواب سے معلوم ہوا کہ عورتوں کاتراویح کی نمازجماعت سے پڑھنا مکروہ تحریمی ہے جب کہ امام بھی عورت ہو ۔در اصل ، ہم ایک بہن کی مدد کرنا چاہتے ہیں جو اپنے گھر میں عورتوں کی تراویح کی جماعت کا اہتمام کرتی ہے، اور بد قسمتی سے وہ تقلید نہیں کرتی ہے ، اس لئے وہ ان احادیث کو پیش کرتی ہے جن میں ہے کہ ام المومنین حضرت عائشہ رضی اللہ عنہا اور دوسری صحابیات نے مختلف اوقات میں نماز میں عورتوں کی امامت کی ہیں ۔ آپ سے گذارش ہے کہ مکروہ تحریمی ہونے پر دلائل فراہم کریں۔ دوسرا سوال یہ ہے کہ کیا قرآن کریم کو دیکھ کو قرأت کرکے نماز پڑھانا جائز ہے؟,"<p>بسم الله الرحمن الرحيم</p><p> </p><p>
	Fatwa ID: 1202-1223/N=11/1437<br>
	<br>
	&nbsp;(۱) : براہ کرم! سابقہ سوال وجواب منسلک کرکے سوال کریں یا کم از کم اس کا کوڈ نمبر ارسال فرمائیں، اس کے بعد آپ کے اس سوال کا جواب تحریر کیا جائے گا۔<br>
	&nbsp;(۲) : نماز میں قرآن کریم دیکھ کر قراء ت کرنا درست نہیں؛ کیوں کہ جو لوگ نمازمیں دیکھ کر قرآن پاک کی تلاوت کرتے ہیں وہ حافظ نہیں ہوتے ، صرف ناظرہ خواں ہوتے ہیں یا انھیں قرآن کریم کچا یاد ہوتا ہے اور سامنے موجود قرآن کریم دیکھ کر تلاوت کرتے ہیں ، پس یہ تلقی من الخارج ہے، اس سے احناف کے نزدیک نماز فاسد ہوجاتی ہے، اور اگر کوئی شخص قرآن کریم دونوں ہاتھ میں لے کر تلاوت کرتا ہے اور نماز ہی کی حالت میں قرآن کریم کے اوراق پلٹتا ہے تو یہ عمل کثیر ہے ، پس فساد نماز کا یہ دوسرا سبب ہے ، الحاصل نماز میں دیکھ کر قرآن کریم پاک کی تلاوت کرنا درست نہیں، اس سے احناف کے نزدیک نماز فاسد ہوجاتی ہے (در مختار وشامی ۲: ۳۸۳، ۳۸۴، مطبوعہ: مکتبہ زکریا دیوبند) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67384,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67347,چار رکعت والی فرض نماز میں دو رکعت کے بعد تیسری رکعت میں سورہ فاتحہ کے بعد اگر کوئی سورة یا آیت پڑہہ دے تو کیا سجدہ سہو کرنا پڑے گا؟ اس کا کیا حکم ہے ؟,چار رکعت والی فرض نماز میں دو رکعت کے بعد تیسری رکعت میں سورہ فاتحہ کے بعد اگر کوئی سورة یا آیت پڑہہ دے تو کیا سجدہ سہو کرنا پڑے گا؟ اس کا کیا حکم ہے ؟,"<p>بسم الله الرحمن الرحيم</p><p> Fatwa ID: 1075-1101/N=10/1437

تین یا چار رکعت والی فرض نماز میں تیسری یا چوتھی رکعت میں صرف سورہ فاتحہ پڑھنا ، اس کے ساتھ کوئی سورت یا آیت نہ ملانا سنت ہے، واجب نہیں؛ لہٰذا اگر کسی نے فرض نماز کی تیسری یا چوتھی رکعت میں سورہ فاتحہ کے بعد کوئی سورت یا آیت پڑھ لی تومفتی بہ قول کے مطابق سجدہ سہو واجب نہ ہوگا، وفي أظھر الروایات لا یجب- سجود السھو -؛ لأن القراء ة فیھما مشروعة من غیر تقدیر، والاقتصار علی الفاتحہ مسنون لا واجب (شامی ۲: ۱۵۰، مطبوعہ: مکتبہ زکریا دیوبند بحوالہ: منیہ وشرح منیہ) ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67347,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67334,آپریشن کے بعد سے کھڑے ہو کر نماز پڑھتی ہوں تو کمر میں درد برداشت سے باہر ہوتاہے,آپریشن کے بعد سے کھڑے ہو کر نماز پڑھتی ہوں تو کمر میں درد برداشت سے باہر ہوتاہے ، اس لیے بیٹھ کر پڑھتی ہوں اور سجدہ بھی اشارے سے کرتی ہوں، یہ کہاں تک درست ہے؟,"<p>بسم الله الرحمن الرحيم</p><p> Fatwa ID: 1198-1122/B=12/1437

کھڑے ہوکر نماز پڑھنے کی صورت میں جب کمر میں برداشت سے باہر درد ہوتا ہے یا اسی طرح بیٹھ کر پڑھنے میں سجدہ زمین پر نہیں کرسکتی ہیں تو اشارہ سے سجدہ رکرنا درست ہے اور بیٹھ کر نماز پڑھنا بھی درست ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67334,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67332,امام کے پیچھے چھوٹی ہوئی نماز پڑھنے کا طریقہ,میرا سوال ہے امام صاحب کے پیچھے بقیہ نماز پڑھنے کاطریقہ کیا ہے ؟ مثال کے طور پر ایک شخص کی امام کے پیچھے تین رکعتیں چھوٹ جاتی ہیں اور وہ صرف ایک رکعت ہی امام کے پیچھے پڑھتا ہے تو وہ باقی تین رکعتیں کیسے ادا کرے ؟ ذرا تفصیل سے بیان کریں شکریہ,"<p>بسم الله الرحمن الرحيم</p><p> Fatwa ID: 1123-1135/N=11-1437

مسبوق امام کے سلام کے بعد چھوٹی ہوئی رکعتیں قراء ت کے حق میں شروع نماز کی حیثیت سے ادا کرے گا اور تشہد کے حق میں آخر نماز کی حیثیت سے ؛ لہٰذا اگر کسی نے امام کے ساتھ صرف ایک رکعت پائی اور اس کی تین رکعتیں چھوٹ گئیں تو وہ امام کے سلام کے بعد پہلی رکعت میں ثنا، تعوذ، تسمیہ، سورہ فاتحہ اور ضم سورہ سب کرے گا؛ کیوں کہ وہ قراء ت کے حق میں پہلی رکعت ہے، اور اس رکعت میں دوسرے سجدے کے بعد قعدہ کرے گا ؛ کیوں کہ یہ قعدہ کے حق میں دوسری رکعت ہے ، اور دوسری رکعت میں بھی سورہ فاتحہ کے ساتھ سورت ملائے گا، البتہ دوسرے سجدے کے بعد قعدہ نہیں کرے گا ؛ کیوں کہ یہ قعدہ کے حق میں تیسری رکعت ہے ، اور تیسری رکعت میں صرف سورہ فاتحہ پڑھے گا اور دوسرے سجدے کے بعد قعدہ اخیرہ کرے گا؛ کیوں کہ یہ قعدہ کے حق میں چو تھی رکعت ہے، ویقضي أول صلاتہ في حق قراء ة وآخرھا في حق تشھد فمدرک رکعة من غیر فجر یأتي برکعتین بفاتحة وسورة وتشھد بینھما وبرابعة الرباعي بفاتحة فقط ولا یقعد قبلھا (الدر المختار مع رد المحتار، کتاب الصلاة، قبیل آخر باب الإمامة ۲: ۳۴۷، ط: مکتبة زکریا دیوبند) ، قولہ: ” ویقضي أول صلاتہ في حق قراء ة الخ“ : ھذا قول محمد کما في مبسوط السرخسي وعلیہ اقتصر فی الخلاصة وشرح الطحاوي والإسبیجابي والفتح والدرر والبحر وغیرھم، ……، وظاھر کلامھم اعتماد قول محمد (رد المحتار)۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67332,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67306,سفر وغيره مي، قبلہ کی طرف رخ کرکے نماز پڑھنا مشکل ہو تو کیا کیا جانا چاہئے؟,جہاز سے سفر کے دوران اگر نماز کا وقت آجا ئے اور بیٹھ کر یا کھڑے ہو کر قبلہ کی طرف رخ کرکے نماز پڑھنا ناممکن ہو یا مشکل ہو تو کیا کیا جانا چاہئے؟یہ جگہ کی تنگی وجہ سے ہوسکتاہے، یا سیٹ بیلٹ پہننے کی وجہ سے ، یا کچھ لوگ نماز پڑھ رہے ہوں اس لیے جگہ نہیں مل رہی ہے یا جگہ کے لیے لمبا انتظار کرنا پڑے ، یا جہاز کا عملہ اجازت نہ دے، یاکوئی قانونی مشکل در پیش ہو یا اس سے دوسروں کو پریشانی ہو؟ اور جب جہاز اترے گا تو نماز کا وقت ختم ہوچکا ہو گا۔,"<p>بسم الله الرحمن الرحيم</p><p> </p><p>
	Fatwa ID: 1194-1247/L=11/1437<br>
	<br>
	ایسی صورت میں انتظار کیا جائے اگر اخیر وقت تک موقع نہ ملے تو جس حالت میں ممکن ہو اسی حالت میں نماز پڑھ لی جائے اور بعد میں قضاء کی جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67306,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67292,کیا ایسے کمرے میں نماز پڑھنا ٹھیک ہے جو گھر میں سب سے صاف ستھرا ہے اس میں ٹائلس لگے ہوئے ہیں، لیکن اس کے نیچے سیپٹک ٹینک موجود ہے,کیا ایسے کمرے میں نماز پڑھنا ٹھیک ہے جو گھر میں سب سے صاف ستھرا ہے اس میں ٹائلس لگے ہوئے ہیں، لیکن اس کے نیچے سیپٹک ٹینک موجود ہے۔ براہ کرم، جواب دیں۔,"<p>بسم الله الرحمن الرحيم</p><p> </p><p>
	Fatwa ID: 983-968/N=10/1437<br>
	<br>
	بظاہر کمرے میں سیپٹک ٹینک کی کچھ بھی بدبو نہیں آتی ہے؛ بلکہ اگر کسی نئے آدمی کو بتایا نہ جائے تو اس کے لیے جاننا بھی آسان نہ ہوگا، پس ایسی صورت میں اس کمرے میں نماز پڑھ سکتے ہیں، کچھ حرج نہیں، مستفاد: قولہ: ”وسطوحھا“: أي: ھذہ الأربعة لخروج الرائحة الکریھة علی المصلي والذي یظھر في ھذا کراھة التنزیہ (حاشیة الطحطاوي علی الدر المختار، کتاب الصلاة، قبیل باب الأذان ۱: ۱۸۳، ط: مکتبة زکریا دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67292,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67254,ایک ایسے امام کے پیچھے نماز پڑھنا کیسا ہے جو تعو یذ ات کرتے ہے ؟,(۱) ایک ایسے امام کے پیچھے نماز پڑھنا کیسا ہے جو تعو یذ ات کرتے ہے ؟ (۲) جائز و ناجائز تعویذات کے بارے میں وضاحت فرمائیں۔,"<p>بسم الله الرحمن الرحيم</p><p> Fatwa ID: 966-1012/N=10/1437

(۱): اگر سوال میں مذکور امام عملیات کے فن سے واقف ہے اور صرف جائز تعویذات اور جھار پھونک کرتا ہے اور اس میں حدود شرع کی رعایت وپاس داری کرتا ہے تو اس کے پیچھے نماز بلا کراہت جائز ہے۔ اور اگر صورت واقعہ کچھ ا ور ہو تو حکم بدل سکتا ہے۔ 
(۲):اگر تعویذ میں کوئی شرکیہ ،کفریہ چیز نہ ہو ، نیز غیر معلوم المعنی الفاظ بھی نہ ہوں ؛ بلکہ اس میں قرآنی آیات، اسمائے حسنی ، منقول دعائیں یا کوئی جائز دعا وغیرہ ہو تو وہ تعویذ جائز ودرست ہے اور ایسا تعویذ بنانا اور پہننا بھی جائز ہے،البتہ تعویذ کو موٴثر بالذات نہ سمجھا جائے۔ اور جس تعویذ میں کوئی شرکیہ، کفریہ چیز ہو، مثلاً اس میں غیر اللہ کی دہائی اور اس سے استعانت وغیرہ کے الفاظ ہوں یا اس میں مجہول المعنی الفاظ ہوں تو وہ ناجائز تعویذ ہے، اس کا بنانا اور پہننا دونوں ناجائز ہیں، عن عمرو بن شعیب عن أبیہ عن جدہ رضي اللّٰہ عنہ أن رسول اللّٰہ صلی اللّٰہ علیہ وسلم کان یعلمہم من الفزع کلمات: أعوذ باللّٰہ بکلمات اللّٰہ التامة من غضبہ وشر عبادہ، ومن ہمزات الشیاطین وأن یحضرون،وکان عبد اللّٰہ بن عمرو رضي اللّٰہ عنہ یعلمہن من عقل من بنیہ، ومن لم یعقل کتبہ فأعلقہ علیہ( ابو داود شریف،کتاب الطب، باب کیف الرقی، ص ۵۴۳، مطبوعہ: مکتبہ اشرفیہ دیوبند)،وقد جاء في بعض الأحادیث جواز الرقي، وفي بعضہا النہي عنہا، فمن الجواز قولہ علیہ السلام: استرقوا لہا فإن بہا النظرة أي أطلبوا لہا من یرقیہا ومن النہي قولہ لا یسترقون ولا یکتوون، والأحادیث في القسمین کثیرة، ووجہ الجمع بینہما أن الرقي یکرہ منہما ما کان بغیر اللسان العربي وبغیر أسماء اللّٰہ تعالیٰ وصفاتہ وکلامہ في کتبہ المنزلة وأن یعتقد أن الرقیة نافعة لا محالة فیتکل علیہا وإیاہا (عمدة القاری ۲۱:۲۶۲، مطبوعہ:دار الکتب العلمیہ بیروت)،ولا بأس بالمعاذات إذا کتب فیہا القرآن، أو أسماء اللّٰہ تعالیٰ، … وإنما تکرہ العوذة إذا کانت بغیر لسان العرب، ولا یدري ما ہو، ولعلہ یدخلہ سحر أو کفر أو غیر ذٰلک، وأما ما کان من القرآن أو شيء من الدعوات فلا بأس بہ (شامی ، کتاب الحظر والإباحة، فصل في اللبس ۹:۵۲۳، مطبوعہ: مکتبہ زکریا دیوبند،اور شامی نعمانیہ ۵: ۲۳۲، بحوالہ: مجتبی)، وأما ما کان من الآیات القرآنیة والأسماء والصفات الربانیة والدعوات المأثورة النبویة فلا بأس؛ بل یستحب، سواء کان تعویذًا أو رقیةً أو نشرةً، وأما علی لغة العبرانیة ونحوہا فیمتنع لاحتمال الشرک فیہا(مرقاة المفاتیح ۸:۳۶۰،۳۶۱ ، مطبوعہ: مکتبہ اشرفیہ دیوبند)، نیز احسن الفتاوی (۸: ۲۵۶) دیکھیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67254,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67253,اگر مسافر شخص کسی جگہ پندرہ دن یا اس سے زیادہ قیام کی نیت کرلے تو كیا وہ مقیم ہوجاتا ہے ؟,میں ایک آرگنائزیشن میں کام کررہاہوں جو ہمارے گھر سے ۹۰ کلو میٹر دور ہے، میں ہر ہفتہ پیر کو جاتاہوں اور سنیچر کو گھر واپس آتاہوں ۔ اب میں نے ایک مرتبہ ملازمت کی جگہ پندرہ دن یا اس سے زیادہ ٹھہر گیا تھا تو اب جب میں ایک ہفتہ کے لیے گھر جاتاہوں تو کیا میں پوری نماز پڑھوں یا نہیں؟ کیوں کہ میں نے سنا ہے کہ اگر کوئی شخص ایک جگہ پندرہ دن سے زیادہ رہے تو وہ جگہ اس کے لیے وطن اقامت ہوجاتی ہے؟کیا یہ بات درست ہے؟,"<p>بسم الله الرحمن الرحيم</p><p> Fatwa ID: 1193-1219/N=11/1437

یہ بات صحیح ہے کہ اگر مسافر شخص کسی جگہ پندرہ دن یا اس سے زیادہ قیام کی نیت کرلے تو وہ مقیم ہوجاتا ہے اور وہ جگہ اس کے لیے وطن اقامت ہوجاتی ہے، لیکن ہمیشہ کے لیے نہیں؛ اگر یہ شخص وطن اصلی چلا جائے یا وہاں سے سفر شرعی کی مسافت پرجائے اگر چہ سازو سامان کے بغیر جائے تو وطن اقامت باطل ہوجاتا ہے، راجح اور مفتی بہ قول یہی ہے؛ اس لیے صورت مسئولہ میں جب آپ نے اپنی جائے ملازمت میں ایک مرتبہ پندرہ دن یا اس سے زیادہ قیام کی نیت کی تو اس مرتبہ ہی وہ وطن اقامت ہوا اور جب آپ وہاں سے اپنے وطن اصلی آئے یا مسافت شرعی کا سفر کیا تو وہ وطن اقامت نہیں رہا، پس آپ اب جب بھی جائے ملازمت پہنچ کر وہاں پندرہ دن سے کم قیام کی نیت کریں گے تو آپ وہاں مسافر ہی رہیں گے، مقیم نہ ہوں گے، ویبطل وطن الإقامة بمثلہ وبالوطن الأصلي وبإنشاء السفر، والأصل أن الشیء یبطل بمثلہ وبما فوقہ لا بما دونہ (الدر المختار مع رد المحتار، کتاب الصلاة، باب صلاة المسافر ۲: ۶۱۴، ۶۱۵، ط: مکتبة زکریا دیوبند) ۔ 
نوٹ: سفر شرعی کی مسافت میں آبادی کا حصہ شمار نہیں ہوتا؛ اس لیے اپنے وطن سے جائے ملازمت کے سفر میں اور جائے ملازمت میں پندرہ دن سے کم قیام میں آپ مسافر اس وقت ہوں گی جب آپ کے شہر کی آخری آبادی اور جائے ملازمت کی ابتدائی آبادی دونوں کے درمیان سفر شرعی کی مسافت یعنی: سوا ستتر کلو میٹر کی دوری پائی جاتی ہو ورنہ آپ مسافر نہ ہوں گے، من خرج من عمارة موضع إقامتہ الخ (الدر المختار مع رد المحتار، کتاب الصلاة، باب صلاة المسافر، ۲: ۵۹۹) ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67253,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67243,اگر اگلی صف خالی ہو اور لوگ پیچھے کی صفوں میں بیٹھنا شروع کردے اور تکبیر کرنے پر بھینہ مانے تو ان کی نماز کا کیا حال ہوگا؟,اگر اگلی صف خالی ہو اور لوگ پیچھے کی صفوں میں بیٹھنا شروع کردے اور تکبیر کرنے پر بھینہ مانے تو ان کی نماز کا کیا حال ہوگا؟ اور لوگ نماز سے بہت پہلے یعنی عشاء کی نماز کے لیے مغرب میں ہی اپنی جگہ کے لیے مصلی صفوں پر بچھا کر چلے جاتے ہیں اور عشاء کی نماز سے کچھ منٹ پہلے آتے ہیں تاکہ اس جگہ کو تب تک کوئی نہ لے سکے تو اس پر کیا وعید ہے؟جزاک اللہ,"<p>بسم الله الرحمن الرحيم</p><p> Fatwa ID: 994-979/N=10/1437

(۱): اقامت کے وقت نمازیوں کو چاہئے کہ جلد از جلد اگلی صفوں کی خالی جگہیں پر کریں اور صفیں درست کریں، جو لوگ اقامت کے وقت صفوں میں سست بیٹھے رہتے ہیں اور اگلی صفوں کی خالی جگہیں پر نہیں کرتے ، جس سے اقامت ختم ہونے تک بھی صفیں مکمل اور سیدھی نہیں ہوپاتی ہیں ، ان کا یہ عمل مستحسن نہیں، نیز وہ اگلی صفوں کی فضیلت سے ناواقف معلوم ہوتے ہیں،جب کہ احادیث میں اگلی صفوں کی بڑی فضیلت آئی ہے بالخصوص پہلی صف کی(دیکھئے: مشکوة شریف ص ۹۸، مطبوعہ: مکتبہ اشرفیہ دیوبند)۔
(۲): آدمی مسجد میں آکر صف میں بیٹھ گیا، اس کے بعد کسی اتفاقی ضرورت سے گیا تو اگر رومال وغیرہ رکھ کرچلا جائے اور جلد از جلد ضرورت سے فارغ ہوکر اپنی جگہ آجائے تو اس میں کچھ حرج نہیں، لیکن اگلی صف میں جگہ لینے کے لیے صف میں رومال وغیرہ ڈال کر ایک نماز سے دوسری نماز تک جگہ روکنا تاکہ دوسری نماز کے وقت پہلے آنے والا شخص اس جگہ نہ بیٹھ سکے اور جماعت سے کچھ منٹ پہلے پہنچ کر گھیری ہوئی جگہ پر آکر بیٹھنا مکروہ ہے (در مختار وشامی ۲: ۴۳۶، مطبوعہ: مکتبہ زکریا دیوبند)۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67243,deoband,عبادات,صلاة
01-Sep-2020,https://darulifta-deoband.com/home/ur/salah-prayer/67239,کرسی پر بیٹھ کر تراویح پڑھانا؟,ایک شخص تنخواہ کی وجہ سے یا شبینہ سنانے کی وجہ سے یا کسی اور عارض کی وجہ سے اگر کرسی پر بیٹھ کر تراویح پڑھائے جب کہ دوسرے حفاظ کرام کھڑے ہو کر قرآن کریم کو سنا سکتے ہیں ، لیکن پھر بھی اس معذور کے پیچھے کھڑے ہو کر نمازپڑھ رہے ہیں تو کیا ان مقتدیوں کی نماز ہوجائے گی؟,"<p>بسم الله الرحمن الرحيم</p><p> </p><p>
	Fatwa ID: 1192-1218/N=11/1437<br>
	<br>
	&nbsp;کرسی پر بیٹھ کر نماز پڑھنے والا چونکہ حقیقت میں سجدہ نہیں کرتا؛ بلکہ سجدہ کے لیے صرف اشارہ کرتا ہے اور اشارہ سے سجدہ کرنا صرف اس شخص کے لیے جائز ہے جو کسی طرح بھی حقیقی سجدے پر قادر نہ ہو، اس لیے جو معذور حضرات کسی طرح بھی حقیقی سجدہ نہ کرسکتے ہوں صرف ان کے لیے کرسی پر بیٹھ کر اشارے سے نماز پڑھنا جائز ہے، باقی اوروں کے لیے کرسی پر بیٹھ کر اشارے سے نماز پڑھنا جائز نہیں، اور اگر اس طرح کا کوئی شخص کرسی پر بیٹھ کر اشارے سے نماز پڑھے گا تو اس کی نماز نہ ہوگی۔ اور جس کے لیے کرسی پر بیٹھ کر اشارے سے نماز پڑھنا جائز ہے، اس کی اقتدا صرف اشارے سے نماز پڑھنے والے معذور ہی کرسکتے ہیں ، باقی جو لوگ حقیقی سجدہ پر قادر ہوں، وہ لوگ ایسے معذور کی اقتدا نہیں کرسکتے، ان کی نماز نہ ہوگی، وإن تعذرا لیس تعذرہما شرطا بل تعذر السجود کاف لا القیام أومأ …… قاعدا (الدر المختار مع رد المحتار، کتاب الصلاة، باب صلاة المریض ۲: ۵۶۷، ط: مکتبة زکریا دیوبند) ، ولا قادر علی رکوع وسجود بعاجز عنھما لبناء القوي علی الضعیف (المصدر السابق، باب الإمامة ۲: ۳۲۴) ، وصح اقتداء موٴم بمثلہ الخ (المصدر السابق، ص ۳۳۸) ، قولہ: ”وموٴم بمثلہ“ : سواء کان الإمام یوٴمي قائماً أو قاعداً۔ بحر۔ (رد المحتار) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67239,deoband,عبادات,صلاة
