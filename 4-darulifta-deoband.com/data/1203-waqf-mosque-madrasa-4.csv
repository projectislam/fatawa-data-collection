issued_at,link,title,question,answer,fatwa_number,dar_ul_ifta,category_level_1,category_level_2
20-Sep-2023,https://darulifta-deoband.com/home/ur/waqf-mosque-madrasa/606117,نئی تعمیر پر مسجد نام بدلنا ؟,ہمارے یہاں مسجدوں کی ازسر نو تعمیر کے بعد نام بدلنااک طریقہ بن گیا ھے۔سو سال سے بنی ہوئی مسجدوں کو جن کے نام سے محلے مشہور ہو یا لوگوکو ایڈریس ملنے میں آسانی ہو اچانک تعمیر کے بعد بدل دیا جاتا ہے لوگو کو پریشانی ہوتی ہے اسی مسجد پر کھڑا ہوکر اسی مسجد کو پوچھتا ہوتا ہے بندہ۔صرف اس وجہ سے کے ہمنے مسجد کی تعمیر کرائی ہے تو ہمارے نام بدلنے سے لوگ یاد رکھے گے کہ فلاں شخص نے نام بدلا تھا ۔یہ کہاں تک صحیح ہے؟,"<p>بسم الله الرحمن الرحيم</p><p> </p><p>Fatwa : 38-35/B=02/1443</p><p>&nbsp;ایک مرتبہ مسجد کا جو نام رکھ دیا گیا بس وہی صحیح ہے۔ مسجد کی جدید تعمیر میں مسجد کا نام بدل دینا جائز نہیں۔ اس سے بہت ساری پریشانیاں کھڑی ہوجاتی ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606117,deoband,عبادات,اوقاف ، مساجد و مدارس
12-Sep-2021,https://darulifta-deoband.com/home/ur/waqf-mosque-madrasa/606024,مسجد کے لیے وقف کی گئی زمین بیچ کر دوسری زمین لینا یا اس رقم کو دوسری مسجد میں لگانا؟,"ایک شخص نے اپنی جگہ مسجد بنانے کیلئے بول کر کچھ پیچھے کو ہٹا ، اسی درمیان دوسرے شخص نے اپنی جگہ مسجد کیلئے دیدی پھر پہلے شخص نے بھی پختہ طور پر مسجد بنانے کیلئے دیدی ، دونوں جگہ قریب قریب بھی کہ دو مسجد نہیں بنا سکتے اتنے فاصلہ پر بھی ہے کہ دونوں کو ایک نہیں کرسکتے ,، دریافت طلب یہ ہے کہ کیا ایک جگہ کو بیچ کر دوسری زمین کے پاس جگہ لیلے یا جگہ نہ لیکر اس کی رقم دوسری جگہ مسجد کی تعمیر وغیرہ میں لگادے ؟ یا کوء اور شکل ہو ؟ جو بھی جائز صورت ہو آگاہ فرماکر ممنون فرمائیں ، بیکراں نوازش ہوگی ۔","<p>بسم الله الرحمن الرحيم</p><p> </p><p>Fatwa:45-16T/L=2/1443</p><p>&nbsp;مذکورہ بالا صورت میں جب دو لوگوں نے اپنی اپنی زمین مسجد کے لئے وقف کردی تو اگر چہ وہ قریب قریب ہی کیوں نہ ہوں اس کے باوجود بھی وہ دونوں زمینیں مسجد کے لئے وقف ہو کر ان میں وقف تام اور لاز م ہوگیا اب ان دونوں میں سے کسی ایک جگہ کو فروخت کرکے اس کے بدلے دوسری زمین خریدنا ،یا ان میں سے ایک زمین کو فروخت کرکے اس کی رقم دوسری جگہ مسجد کی تعمیر میں لگاناجائز نہ ہوگا ؛کیونکہ جو زمین وقف ہوجاتی ہے وہ واقف کی ملکیت سے نکل کر ملک خدا میں داخل ہوجاتی ہے اور واقف کو اسے فروخت، ہبہ یا کسی جگہ سے تبدیل کرنے کا کوئی اختیار نہیں ہوتا ؛اس لئے فی الحال آپ لوگ بستی اور اہل محلہ کے باہمی مشورہ سے ان دونوں میں سے کسی ایک جگہ پر مسجد تعمیر کرلیں اور دوسری جگہ کی چہار دیواری وغیرہ کرکے اسے مکتب وغیرہ میں استعمال کریں اور آئندہ ضرورت پڑنے پر وہاں پر مسجد تعمیر کرلیں ۔</p><p>فَیَزُولُ مِلْکُ الْوَاقِفِ عَنْہُ إلَی اللَّہِ تَعَالَی عَلَی وَجْہٍ یَعُودُ نَفْعُہُ إلَی الْعَبْدِ فَیَلْزَمُ وَلَا یُبَاعُ وَلَا یُورَثُ.[درر الحکام شرح غرر الأحکام 2/ 132) (فإذا تم ولزم لا یملک ولا یملک ولا یعار ولا یرہن)(قولہ: لا یملک) أی لا یکون مملوکا لصاحبہ ولا یملک أی لا یقبل التملیک لغیرہ بالبیع ونحوہ لاستحالة تملیک الخارج عن ملکہ، ولا یعار، ولا یرہن لاقتضائہما الملک درر؛(الدر المختار وحاشیة ابن عابدین (رد المحتار) 4/ 352)</p><p>(نوٹ) آپ لوگوں کو چاہئے تھا کہ وقف کرنے سے قبل حکم شرعی معلوم کرتے تاکہ اس سلسلے میں آپ لوگوں کو کوئی مفید مشورہ دیا جا سکتا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606024,deoband,عبادات,اوقاف ، مساجد و مدارس
02-Sep-2021,https://darulifta-deoband.com/home/ur/waqf-mosque-madrasa/605983,کیا موقوفہ زمین کو فروخت کی جاسکتی ہے؟,سوال یہ ہے کہ کسی نے مسجد کے نام پر زمین کو وقف کردیا کہ اب یہ زمین مسجد کی ملکیت ہے۔۔ لیکن وہ زمین اور مکان کی کیفیت کچھ اس طرح ہے کہ مسجد سے اس کا ذرا بھی فائدہ نہیں ہوسکتا اور جس مسجد کے نام اس زمین کو وقف کیا تھا اسی مسجد کے پیچھے ایک زمین جو ایک بسہ سے زیادہ ہے بک رہی ہے اور اگر اس زمین کو مسجد کے لیے خرید لیا جائے تو مسجد بھی کشادہ ہوجائیگی اورمسجد کو اس زمین سے بہت فائدہ بھی ہوگا اسی صورت حال کو مدنظر رکھتے ہوے کہ مسجد کے پیچھے زمین خریدنے کے لیے پیسوں کے انتظام کی غرض سے وقف کردہ زمین کو (جس سے مسجد کا کوئی فائدہ نہیں ہے ) بیچنا کیسا ہے؟,"<p>بسم الله الرحمن الرحيم</p><p> </p><p>Fatwa:27-12/sd=1/1443</p><p>&nbsp;جب زمین وقف کردی جائے تو اب وہ بندوں کی ملکیت سے نکل کر اللہ کی ملک ہوجاتی ہے؛ لہٰذا اس کو فروخت کرنا جائز نہیں ہوتا ہے، پس صورت مسئولہ میں موقوفہ زمین کو فروخت کرنا جائز نہیں ہے، آپ نے لکھا ہے کہ زمین کی نوعیت اسی ہے کہ اس سے مسجد کو ذرا بھی فائدہ نہیں ہوسکتا، اس کی تفصیل سے وضاحت کریں اور سوال پر مسجد کمیٹی یا متولی کے دستخط بھی کرائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605983,deoband,عبادات,اوقاف ، مساجد و مدارس
25-Aug-2021,https://darulifta-deoband.com/home/ur/waqf-mosque-madrasa/605933,کیا مسجد کی زمین رفاہ عام کے لیئے چھوڑ سکتے ہیں ؟,کیا مسجد کی زمین رفاء عام کے لیئے چھوڑ سکتے ہِیں؟,"<p>بسم الله الرحمن الرحيم</p><p> </p><p>Fatwa : 13-4/SN=01/1443</p><p>&nbsp;نہیں، مسجد کی زمین کا استعمال ضروریات اور مصالح مسجد ہی میں کیا جانا ضروری ہے، دیگر مقاصد میں اس کا استعمال جائز نہیں ہے۔ لما صرّحوا بأنّ مراعاة غرض الواقفین واجبة۔ (درمختار مع ردالمحتار: 6/665، مطبوعہ: مکتبہ زکریا، دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605933,deoband,عبادات,اوقاف ، مساجد و مدارس
25-Aug-2021,https://darulifta-deoband.com/home/ur/waqf-mosque-madrasa/605904,مسجد کی رقم بینک میں رکھنا؟,"(۱) ہماری مسجد کا پیسہ عموما ہم لوگ بینک میں رکھتے ہیں جس پر بیاز جمع ہو جاتا ہے تو اس بیاز کے پیسے کو کو ہم کس جگہ لگا سکتے ہیں اور اس میں نیت کیا ہونی چاہیے۔
(۲) کیا ہم لوگ اس بیاز کے پیسے کو غریب غربا میں دے سکتے ہیں؟ اور اگر دے سکتے ہیں تو کیا وہ غریب غربا بابا مسلمان ہونے چاہیے یا غیر مسلم کو بھی دیا جاسکتا ہے اور دیتے وقت نیت کیا رہے؟
(۳) اور ان غریب غربا کی مالی حالت کتنی ہونی چاہیے جس کو یہ بیاج کا پیسہ دیا جا سکے؟
(۴) کیا ایسے بھی کچھ غریب لوگ ہیں جن کو یہ بیاز کا پیسا ہر گز نہیں دیا جا سکتا؟
(۵) اور جب ان غریب غربا کو یہ بیاز کا پیسہ دیا جائے تو کیا ان کو یہ بتانا ضروری ہے کہ یہ پیسہ بیاز کا ہے یا صرف دینے والے کا اپنے دل میں نیت کر لینا کافی ہے؟
(۶) اور جب یہ بیاج کا پیسہ ان غریب غرباء میں دیا جائے تو کیا مسجد کے کے تمام ممبران کو پہلے اطلاع کرنا ضروری ہے یا ان ممبران میں سے کوئی بھی فرد بنا دوسرے ممبران کی اجازت کے یہ کام کر سکتا ہے ؟ تفصیلی جواب عنایت فرمائیں۔","<p>بسم الله الرحمن الرحيم</p><p> </p><p>Fatwa : 8-4T/H=01/1443</p><p>&nbsp;(۱) مسجد کی رقم بھی بینک میں رکھنے کی گنجائش ہے اور اس پر اگر سود ملتا ہے تو اس کا حکم یہ ہے کہ بینک سے نکال کر غرباء فقراء مساکین محتاجوں کو بلانیت ثواب اور وبال سے بچنے کی نیت کرکے دیدیں۔</p><p>(۲) غیرمسلم غریب مفلوک الحال کو بھی دینے کی گنجائش ہے۔</p><p>(۳) اُس کے پاس حوائج اصلیہ سے زائد اتنا مال نہ ہو کہ جس کی قیمت نصاب زکاة کی مقدار کو پہونچ جائے۔</p><p>(۴) تحقیق کرلی جائے بعض لوگ دیکھنے میں غریب معلوم ہوتے ہیں مگر ان کی ملکیت میں سونا چاندی نقدی مال تجارت یا دیگر حوائج اصلیہ سے زائد سامان ہوتا ہے اگر تحقیق کرنے پر معلوم ہوجائے کہ وہ صرف غریب دکھائی دیتا ہے مگر حقیقةً ایسا نہیں ہے اس قسم کے غریب کو نہ دیا جائے۔</p><p>(۵) جس غریب کو دیا جائے اس کو بتانا ضروری نہیں۔</p><p>(۶) جس طرح ذمہ دارانِ مسجد بمشورہ امورِ مسجد کا انتظام کرتے ہیں اسی طرح آپسی مشورہ سے اُس رقم (سودی رقم کا بینک سے نکالنا اور پھر اس کو غرباء تک پہونچانا وغیرہ) کو اس کے مصرف تک پہونچانے کا کام بھی انجام دینا چاہئے بغیر مشورہ اور بنا اجازت اراکین کمیٹی کسی کا تصرف کرنا بدگمانیوں کا دروازہ کھولنا ہے اس سے تحفظ کی سہل صورت یہی ہے کہ ذمہ داران مسجد مشورہ کرکے اس کام کو انجام دیا کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605904,deoband,عبادات,اوقاف ، مساجد و مدارس
16-Aug-2021,https://darulifta-deoband.com/home/ur/waqf-mosque-madrasa/605842,آستانہ كے نام پر وقف زمین میں مدرسہ بنانا؟,سوال : کیا فرماتے ہیں علماء کرام و مفتیان عظام مسئلہ ذیل کے بارے میں کہ پہلے زمانے کے لوگ کار خیر سمجھ کر آستانہ کے نام پر کہیں کچھ زمین تو کہیں کچھ جگہ وقف کئے ہیں جس میں محرم کے مہینے میں بدعت اور غیر شرعی رسومات ہوتے ہیں اب اگر جس گاؤں میں یہ مذکورہ وقف کئے ہوئے جائداد ہیں گاؤں والے یا اس جائداد کے متولی مشورہ میں مسجد یا مدرسہ یا مکتب کے کام میں لگایا جا? یا عین اس جگہ میں جہاں آستانہ بنا ہوا ہے مسجد بنایا جا? تو کیا جائز ہوگا ؟ واضح رہے اگر وہ جگہ جائز طریقے پر استعال نہ کیا جا? تو بعد میں بدعت اور غیر شرعی رسومات ہوسکتے ہیں برائے مہربانی دلیل سے جواب مطلوب ہے۔,"<p>بسم الله الرحمن الرحيم</p><p> </p><p>Fatwa : 1467-1018/H=01/1443</p><p>&nbsp;اگر کسی فتنہ کا اندیشہ نہ ہو اور متولی و ذمہ داران مشورہ سے مکتب و مسجد یا مدرسہ میں اس کو تبدیل کرلیں تو کچھ حرج نہیں بلاکراہت درست ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605842,deoband,عبادات,اوقاف ، مساجد و مدارس
16-Aug-2021,https://darulifta-deoband.com/home/ur/waqf-mosque-madrasa/605815,مدرسے کی چیز مسجد میں دینا درست ہے یا نہیں؟,کیا مدرسے کاپرانا سامان مسجد میں دیا جا سکتا ہے جیسے پنکھے وغیرہ مدلل جواب عنایت فرمائیں۔ مہربانی ہوگی۔,"<p>بسم الله الرحمن الرحيم</p><p> </p><p>Fatwa : 1075-688/SN=01/1443</p><p>&nbsp;اگر وہ سامان کسی نے مدرسے میں عطیہ کیا تھا یا مدرسے کی رقم سے مدرسے ہی میں استعمال کے لیے خریدا گیا تھا تو اسے مسجد میں دینا جائز نہیں ہے، اگر مدرسے کو اس کی ضرورت نہیں ہے اور مسجد میں اس کی ضرورت ہے تو مسجد کمیٹی کے لوگ اسے قیمت ادا کرکے مسجد میں استعمال کے لیے لے سکتے ہیں۔</p><p>․․․․․․․․ لما صرّحوا أن غرض الواقفین واجبة۔ (درمختار مع ردالمحتار)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605815,deoband,عبادات,اوقاف ، مساجد و مدارس
13-Aug-2021,https://darulifta-deoband.com/home/ur/waqf-mosque-madrasa/605751,مسجد كی منزلوں كو الگ الگ مقاصد كے لیے خاص كرنا كیسا ہے؟,"سوال : ایک محلے کی مسجد (قدیم) آبادی بڑھنے کی وجہ سے کئی سال بعدنمازیوں کے لئے تنگ پڑ گئی۔ متصل زمین نہ ہونے کی بناء پر دوسری جگہ مسجد(جدید) بنائی گئی۔قدیم مسجد میں مستقل امام رکھنے سے محلے والوں میں اختلاف اور تقسیم ہونے کا قوی اندیشہ ہے۔ اسی بنا پر محلے والوں نے قدیم مسجد کی پہلی منزل کو مسافر خواتین کے لئے خاص کرنے کی نیت کی ہے اور دوسری منزل کو(جن کا راستہ بھی الگ ہے) مدرسة البنات کے ساتھ خاص کیا ہے جن میں جز وقتی طور پر عالمات فاضلات آکر بچیوں کو پڑھائیں گی۔ اب درجہ ذیل سوالات کے جوابات مطلوب ہیں۔ 1: کیا مسجد قدیم کی پہلی منزل کو بطور "" مسجد برائے مسافر خواتین'' استعمال کرنا درست ہے۔اور دوسری منزل میں عالمات فاضلات آکر جز وقتی یا کل وقتی طور پر بچیوں کو پڑھا سکتی ہیں۔ 2: مسجد قدیم کو آباد رکھنے کے اور کیا طریقے ہوسکتے ہیں ؟","<p>بسم الله الرحمن الرحيم</p><p> </p><p>Fatwa : 1425-1002/H=01/1443</p><p>&nbsp;(۱) قدیم مسجد کی تمام منزلیں مسجد ہی کے حکم میں قیامت تک رہیں گی، خواہ اُس میں مستقل امام رہے یا نہ رہے، وہ ہر حال میں مسجد رہے گی اور اُس کی پہلی منزل (بلکہ کسی بھی منزل) کو مسافر خواتین کے ٹھہرانے کے لئے مختص کرنا جائز نہیں، اِسی طرح دوسری منزل (بلکہ کسی بھی منزل) کو مدرسہ البنات کے لئے خاص کرنا جائز نہیں ہے نہ جزوقتی کے طور پر نہ ہی کُل وقتی کے لئے عالمات فاضلات کا آنا اور بچیوں کو ا س میں پڑھانا جائز نہیں ونیز مسجد شرعی کے کسی حصہ میں بحالت حیض و نفاس مستورات کا داخل ہونا بھی جائز نہیں۔</p><p>(۲) اپنے اختلاف کو ختم کرکے مستقل امام کا انتظام کریں، جدوجہد کرکے لوگوں کو سمجھا بجھا کر حکمت کے ساتھ مسجد قدیم کو آباد رکھنے کی بھرپور کوشش کرتے رہیں، مسجد کی آبادی کے لئے خصوصی دعاوٴں کا اہتمام کرتے رہیں، مقامی جماعت تبلیغ سے وابستہ حضرات سے درخواست کرکے مسجد کے آباد کرنے میں تعاون حاصل کریں۔ علماء کرام سے مشورہ کرکے آبادی کی فکر مسلسل رکھیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605751,deoband,عبادات,اوقاف ، مساجد و مدارس
07-Aug-2021,https://darulifta-deoband.com/home/ur/waqf-mosque-madrasa/605745,کیا ایک مدرسے کی رقم دوسرے مدرسے یا مسجد میں لگ سکتی ہے ؟,زید ایک مدرسہ چلاتا تھا کسی وجہ سے وہ مدرسہ بند ہو گیا مستقبل میں چلنے کی بھی امید نہیں ہے مدرسہ کا عطیہ کا کچھ روپیہ زید کے پاس بچا رکھا ہے دریافت طلب امر یہ ہے کہ کیا یہ روپیہ مسجد کی تعمیر میں لگ سکتا ہے ۔,"<p>بسم الله الرحمن الرحيم</p><p> </p><p>Fatwa : 1264-825/B=12/1442</p><p>&nbsp;مدرسہ کے ارباب حل وعقد کی اجازت کے بعد لگاسکتے ہیں۔ لیکن بہتر یہ ہے کہ ایک وقف کا بچا ہوا مال اسی کے جنس وقف میں لگائیں یعنی مدرسہ کا بچا ہوا پیسہ دوسرے مدرسہ میں لگانا چاہئے کیونکہ ایک مدرسہ دوسرے مدرسہ کی جنس سے ہے اور مسجد وقف کی دوسری جنس ہوجاتی ہے اس لئے مسجد میں نہ لگائیں تو بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605745,deoband,عبادات,اوقاف ، مساجد و مدارس
08-Aug-2021,https://darulifta-deoband.com/home/ur/waqf-mosque-madrasa/605715,قبرستان کی چیزیں یعنی پھل لكڑی وغیرہ استعمال كرنا كیسا ہے؟,میرا سوال یہ ہے کہ قبرستان کے درخت کے پھل یا لکڑی استعمال کرنا کیسا ہے ؟نیز ذاتی قبرستان اور عام قبرستان کا حکم مذکورہ مسئلہ میں ایک ہے یا الگ الگ ہے ؟ اگر قبرستان کی چیزیں فروخت ہو رہی ہو تو اسے خرید نا کیسا ہے ؟,"<p>بسم الله الرحمن الرحيم</p><p> </p><p>Fatwa:919-705/N=12/1442</p><p>&nbsp;(۱ - ۳): ذاتی (مملوکہ) قبرستان میں لگائے گئے درخت اور پھل تو مالک کی ملک ہوتے ہیں وہ اُن میں جو مالکانہ تصرف کرنا چاہے، کرسکتا ہے، جیسے: خود استعما ل کرے ، فروخت کرے یا کسی کو ہبہ کرے وغیرہ، اور موقوفہ قبرستان میں جو درخت متولی نے قبرستان کے لیے لگائے، وہ قبرستان کے ہوں گے اور ان کی آمدنی قبرستان کے مصارف میں استعمال کی جائے گی اور اگر ایسے قبرستان کے درخت کی لکڑیاں یا پھل فروخت کیے جائیں تو خریدنے والے کے لیے اُن کا خریدنا جائز ہے ؛ البتہ موقوفہ قبرستان مسلم مردوں کی تدفین کے لیے وقف ہوتا ہے اور موقوفہ چیزمیں اُس کے متعینہ مصرف کے خلاف تصرف درست نہیں ہوتا؛ لہٰذا موقوفہ قبرستان میں قبرستان کی آمدنی کے لیے بھی درخت لگانا درست نہیں، قبرستان کی پوری زمین مسلم تدفین کے لیے خاص اور محفوظ رکھنی چاہیے اور اگر غلطی یا لا علمی میں قبرستان میں درخت لگادیے گئے تو جلد از جلد قبرستان کی زمین خالی کرکے مسلم مردوں کی تدفین کے لیے مختص ومحفوظ کرنی کی کوشش کرنی چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605715,deoband,عبادات,اوقاف ، مساجد و مدارس
19-Aug-2021,https://darulifta-deoband.com/home/ur/waqf-mosque-madrasa/605677,وقف کی زمین کو بیچنا,کیا فرماتے ہیں علماء کرام ومفتیان عظام درج ذیل مسئلہ کے بارے میں کہ زید نے اپنے گاؤں میں اپنی ہی زمین کا کچھ حصہ مسجد بنانے کیلئے وقف کیا ہے ، درانحالیکہ اس گاؤں میں دو مسجدیں پہلے سے موجود و آباد ہیں اور تیسری مسجد کی کوئی خاص ضرورت نہیں ہے کیونکہ گاؤں کی آبادی بہت زیادہ نہیں ہے ، اسی طرح وہ زمین قابل کاشت بھی نہیں ہے کہ فائدہ اٹھایا جا سکے ، نہ ہی کرائے وغیرہ پر دے سکتے ہیں، بظاہر کوئی فائدہ نہیں ہے ، زمین یوں ہی پڑی ہے ، واضح رہے کہ واقف کا انتقال بھ ی ہو چکا ہے ۔ تو کیا ایسی صورت میں مسجد کی جگہ کو بیچ کر حاصل شدہ رقم کو مذکورہ پہلی دو مسجدوں میں یا ان کے علاوہ کسی اور مسجد میں لگا سکتے ہیں یا نہیں مسئلہ کو حل فرماکر شکریہ کا موقع عنایت فرمائیں۔,"<p>بسم الله الرحمن الرحيم</p><p> </p><p>Fatwa:1000-183T/sd=1/1443</p><p>&nbsp;صورت مسئولہ میں اگر زید نے مسجد بنانے کے لیے زمین وقف کردی تھی ، تو اب اس کو فروخت کرکے اس کی رقم پہلی دو مسجدوں میں یا کسی دوسری مسجد میں لگانا جائز نہیں ہے، وقف جب درست اور صحیح ہوجائے تو موقوفہ چیز قیامت تک کے لیے واقف کی ملکیت سے نکل کر اللہ تعالیٰ کی ملکیت میں داخل ہوجاتی ہے، اس کے بعد اس کی خرید وفروخت کرنا جائز نہیں ہوتا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605677,deoband,عبادات,اوقاف ، مساجد و مدارس
05-Aug-2021,https://darulifta-deoband.com/home/ur/waqf-mosque-madrasa/605494,مسجد کے لئے زمین وقف کرنے كے بعد وقف سے انكار كرنا؟,امید ہے کہ آپ خیریت سے ہوں گے مفتیان کرام ایک شخص نے محلہ والوں کے ساتھ ملکر کچھ اپنی اور کچھ محلہ والوں کی رقم سے رضامندی سے اپنی زمین میں مسجد بنائی لیکن زمین مسجد کے نام نہیں کرائی کچھ دن کے بعد اس شخص میں اور محلہ والوں میں اختلاف ہوگیا اب وہ شخص کہتا ہے کہ میں اپنی زمین نہیں دے رہا ہوں مسجد کے لئے اور کہتا ہے کہ میں نے زمین وقف نہیں کی تھی اور محلہ والے کہتے ہیں یا تو زمین کی رقم لے لے یا اس کو وقف کر دے لیکن وہ مانتا نہیں اور محلہ والے اس جگہ کو چھوڑنے کو تیار نہیں کیونکہ وہ کہتے ہیں کہ ہم نے مسجد میں میں رقم خرچ کی ہے اب کیا شکل اختیار کریں جھگڑے کو ختم کرنے کی تو کیا زمین پر مسجد بنانا یہ وقف پر دلالت نہیں کرتا یا پھر وقف کے لئے مسجد کے نام کرانا ضروری ہے جو بھی شکل ہو فیصلہ کی آپ مدد فرمادیں_,"<p>بسم الله الرحمن الرحيم</p><p> </p><p>Fatwa:855-159T/N=12/1442</p><p>&nbsp;صورت مسئولہ میں اگر تعمیر شدہ مسجد میں مالک زمین اور چندہ دہندگان کی اجازت سے نماز شروع کی جاچکی ہے یا مالک زمین نے صراحت کے ساتھ اپنی زمین مسجد کے لیے زبانی طور پر وقف کردی ہے اگرچہ تحریری طور وقف نامہ نہیں بنایا یا سرکاری ریکارڈ میں مسجد کا اندراج نہیں کرایا اور مسجد کے لیے مستقل راستہ ہے ، یعنی: مالک زمین کے مملوکہ احاطہ یا گھر میں ہوکر مسجد جانے کی ضرورت نہیں ہے تو یہ مسجد بلاشبہ مسجد شرعی ہے (در مختار وشامی، ۶: ۵۴۱ - ۵۴۶، مطبوعہ: مکتبہ زکریا دیوبند)، مالک زمین کا لوگوں کو اس مسجد میں نماز سے روکنا اور اپنی زمین واپس لینے کی کوشش کرنا شرعاً ہرگز درست نہیں، اُسے چاہیے کہ وہ اپنے اس ارادہ سے باز آئے اور لوگوں کو مسجد میں نماز سے منع نہ کرے اور لوگوں کو بھی چاہیے کہ آپسی جھگڑا وفساد سے بچتے ہوئے مسجد کی بقا وتحفظ کی ہر ممکن کوشش کریں اور اس میں نماز کا سلسلہ جاری رکھیں۔</p><p>اور اگر صورت واقعہ اوپر ذکر کردہ صورت سے مختلف ہو تو تفصیل لکھ کر دوبارہ سوال کیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605494,deoband,عبادات,اوقاف ، مساجد و مدارس
14-Jul-2021,https://darulifta-deoband.com/home/ur/waqf-mosque-madrasa/605490,مسجد کے نیچے بیت الخلاء کا پائپ دینا,مفتی صاحب شرعی مسجد کے حدود میں مسجد کے نیچے بیت الخلاء کا پائپ دے سکتے ہیں یا نہیں؟ اور اسی طرح مسجد کے برابر میں ایک قدیم کنواں ہے جو اب بیت الخلاء کے کام میں استعمال ہوتا ہے لیکن مسجد کی حدود بڑھانا چاہتے ہیں تو کنویں کو استعمال میں لاتے ہوئے شرعی مسجد کے حدود میں داخل کرسکتے ہیں یا پھر کنویں کو بند کرنا پڑیگا: مدلل جواب مرحمت فرماکر ثواب دارین حاصل کریں-,"<p>بسم الله الرحمن الرحيم</p><p> </p><p>Fatwa : 1115-773/D=12/1442</p><p>&nbsp;(۱) زمین کا جو حصہ مسجد شرعی بن گیا وہ تحت الثری تک مسجد کے حکم میں ہے، اس لیے مسجد شرعی کی حدود میں مسجد کے نیچے سے بیت الخلاء کا پائپ دینا جائز نہیں ہے۔</p><p>فی الدر: لأنہ مسجد إلی عنان السماء۔ وفي الرد: ․․․․․․․ وکذا إلی تحت الثری، کما فی البیري عن الإسبیجابي۔ (ردالمحتار: 2/428، ط: زکریا)</p><p>وفي رد المحتار: بقي لو جعل الواقف تحتہ بیتاً للخلاء ہل یجوز کما في مسجد محلة الشحم فی دمشق؟ لم أرہ صریحاً۔ (2/428) وفي تقریرات الرافعي: الظاہر عدم الجواز، وما یأتي متناً لا یفید الجواز؛ لأن بیت الخلاء لیس من مصالحہ، علی أن الظاہر عدم صحة جعلہ مسجداً یجعل بیت الخلاء تحتہ الخ (2/116، زکریا)</p><p>نیز فتاوی رحیمیہ: 5/200، ط: مکتبہ الاحسان۔</p><p>(۲) کنویں کو بیت الخلاء کے طور پر استعمال کرتے ہوئے اس کو مسجد شرعی میں داخل کرنا جائز نہیں ہے۔ للعبارات السابقة۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605490,deoband,عبادات,اوقاف ، مساجد و مدارس
08-Aug-2021,https://darulifta-deoband.com/home/ur/waqf-mosque-madrasa/605392,مسجد كمیٹی كا ممبر كیسے لوگوں كو بنانا چاہیے؟,مسئلہ یہ معلوم کرناتھاکہ ایساشخص کے بارے میں کیارائے رکھتے ہیں مفتیان کرام کہ جو خودنماز نہ پڑھتاہواورمسجدکمیٹی کاممبرہواورمسجد،امام کے حقوق پورے کرنے کے بجائے اپنی مرضی اوراپناقانون چلاتاہویہاں تک کہ دیگرکمیٹی ممبران کی بات بھی نہ مانتاہو ایسے شخص کے بارے میں کیا حکم اور رائے ہے ؟,"<p>بسم الله الرحمن الرحيم</p><p> </p><p>Fatwa:821-700/N=12/1442</p><p>&nbsp;مسجداللہ رب العزت کا مقدس وپاکیزہ گھر اور عبادت خداوندی کی جگہ ہے؛ لہٰذا مسجد کے نظم وانتظام کے لیے جو کمیٹی بنائی جائے، اس میں اہل محلہ کے ایسے لوگوں کو ہی ممبر بنایا جائے، جو نماز روزے کے پابند، شرعی وضع قطع کے حامل ، امانت دار اور نظم وانتظام کی صلاحیت رکھتے ہوں اور جو شخص بے نمازی یا غیر شرعی وضع قطع کا حامل ہو، نظم وانتظام کی صلاحیت سے عاری ہو یا انتظامی امور میں بات بات پر بیجا اختلاف یا من مانی کا مزاج رکھتا ہو، اُسے کمیٹی کا ممبر نہیں بنانا چاہیے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605392,deoband,عبادات,اوقاف ، مساجد و مدارس
04-Jul-2021,https://darulifta-deoband.com/home/ur/waqf-mosque-madrasa/605329,کیا مسجد کے فنڈ سے امام اور مؤذن کو تخوا دینا درست ہے ؟,"۱- کیا مسجد کے فنڈ سے امام اور موجیں کو تخوا دینا جائز ہے ؟ میرے محلے مے کچھ لوگ کہتے ہیں کی سبھی جگہ مسجد کے فنڈ سے تنخوا دلاتا ہے اور کچھ لوگ اسکی مخالفت کرتے ہیں۔ چندہ مسجد کے اخراجات کے نام سے کیا جاتا ہے ۔ امام اور موازن کی تنخواہوں کا چندہ بھی کبھی ہوتا ہے کبھی نہیں ہوتا ۔جب نہیں ہوتا ہے تو مسجد ففنڈ سے دلاتا ہی ۔کیا یہ جائز ہی؟
۲- ہمارے یہاں جو امام صاحب ہے وہی جمع بھی پڑھاتے ہیں اور جمع کے دیں انہیں الگ سے پیسہ دیا جاتا ہے کیا یہ جائز ہے ؟","<p>بسم الله الرحمن الرحيم</p><p> </p><p>Fatwa : 1305-921/H=11/1442</p><p>&nbsp;(۱) ضروریاتِ مسجد میں امام و موٴذن تو اہم ضرورت میں داخل ہیں پس مسجد کے فنڈ سے ان کی تنخواہ دینا جائز ہے۔</p><p>(۲) جمعہ کے دن الگ سے پیسے دیتے ہیں اس میں بھی شرعاً کچھ حرج نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605329,deoband,عبادات,اوقاف ، مساجد و مدارس
07-Jul-2021,https://darulifta-deoband.com/home/ur/waqf-mosque-madrasa/605308,مسجد كو دوسری جگہ شفٹ كرنا؟,"کیا فرماتے ہیں علماء دین اس مسلہ میں ، میں نے ہجویری بلاک دوگیچ ٹاؤن میں ساڑھے چھ مرلہ کے دو مکان خریدے اور وہاں پر نماز جمعہ شروع کیا لیکن جگہ مسجد کے نام پر تحریرً وقف نہیں کی اور ارادہ عارضی طور پر کیا تا کہ اس کی توسیع کروں۔لیکن اس کے ساتھ ہی جڑی ہوء دیوار کے ساتھ ہی افضل صاحب نامی شخص بھی مسجد بنانا چاہتے تھے ایک یہ وجہ ہے ۔اب افضل صاحب کے پاس تقریباً دو کنال جگہ ہے اور وہ عالیشان مسجد بنارہا ہے جو کہ آخری مراحل میں ہے ۔اب ہم اس چھ مرلہ جگہ کو بیچ کر دوسرے محلے میں شفٹ کرنا چاہتے ہیں اور ے اد رہے اس چھ مرلہ جگہ پرنہ ہم نے مسجد کی بنیادرکھی نہ محراب بنایا نہ ہی ممبر اور نہ ہی مینار بنائے صرف مکان ہے ۔
برائے مہر بانی فتوی صادر فرمائیں۔شکریہ","<p>بسم الله الرحمن الرحيم</p><p> </p><p>Fatwa : 1072-743/D=11/1442</p><p>&nbsp;(۱) چھ (6) مرلہ کے دو مکان خریدے وہاں نماز جمعہ شروع کیا۔ اس بارے میں تنقیح یہ مطلوب ہے اس زمین کو تحریراً وقف نہیں کیا لیکن کیا زبان سے کہا تھا کہ یہ مکان مسجد کے لئے ہے یا اسے مسجد کے لئے لے رہا ہوں وغیرہ۔</p><p>(۲) اس جگہ آپ نے نہ مسجد کی بنیاد رکھی نہ محراب بنایا نہ ہی ممبر نہ ہی مینار۔ لیکن دریافت طلب یہ ہے کہ مکان خرید کر جب وہاں نماز کا آغار کیا تو لوگوں سے کیا کہاتھا؟ یہ مسجد ہے یا اسے مسجد بنانا ہے وغیرہ۔ بالعموم مکان میں تو جمعہ کی نماز نہیں ہوتی تو آپ نے نماز پڑھنے اور جمعہ قائم کرنے کی اجازت کیا کہہ کر دی تھی اسے واضح طور پر لکھیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605308,deoband,عبادات,اوقاف ، مساجد و مدارس
30-Jul-2021,https://darulifta-deoband.com/home/ur/waqf-mosque-madrasa/605220,مسجد كے اردگرد قبرستان ہے، كیا مسجد كی توسیع كی جاسكتی ہے؟,ہمارے یہاں ایک مسجد شریف ہے جو ہمارے اجداد کے مطابق بہہت پرانی ہے مسجد کے ارد گرد قبرستان ہے اب ہم لوگ مسجد شریف کی توسیع کرنا چاہتے ہے کیا ہم اب چاروں طرف مسجد کی توسیع کر سکتے ہیں مہربانی کرکے وضاہت کیجیے ۔,"<p>بسم الله الرحمن الرحيم</p><p> </p><p>Fatwa : 1145-780/B=12/1442</p><p>&nbsp;صورت مذکورہ میں مسجد کے ارد گرد اگر قبرستان ہے اور وہ وقف ہے تو قبرستان کی زمین لے کر مسجد کی توسیع کرنا جائز نہیں۔ مسجد کا وقف علیحدہ ہوتا ہے اور قبرستان کا وقف علیحدہ ہوتا ہے۔ ایک وقف کو دوسرے وقف میں استعمال کرنا جائز نہیں۔ آپ مسجد کو دو منزلہ بنالیں اور اس میں نماز پڑھتے رہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605220,deoband,عبادات,اوقاف ، مساجد و مدارس
20-Sep-2023,https://darulifta-deoband.com/home/ur/waqf-mosque-madrasa/604916,مساجد کو کووڈ سینٹر بنانے کے سلسلے میں,مساجد کو کووڈ سینٹر بنانے کے سلسلے میں,"<p>بسم الله الرحمن الرحيم</p><p> </p><h2><a href=""https://drive.google.com/file/d/18Jv_A9z_xcmLhLOrJ5d6hDfXqVunP1-o/view?usp=sharing"" target=""_blank""><strong>ڈاؤن لوڈ لنک</strong></a></h2><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604916,deoband,عبادات,اوقاف ، مساجد و مدارس
10-Jun-2021,https://darulifta-deoband.com/home/ur/waqf-mosque-madrasa/604894,كسی كے پلاٹ پر بغیر اجازت مسجد تعمیر كرنا؟,"حضرت میرا نام محمد فیصل ملک ہے ۔ اور میں جیس مین لین لاہور کینٹ میں رہتا ہوں۔ میرے پلاٹ پر لین کے کچھ لوگوں نے میری اجازت کے بغیر مسجد بنا دی ہے ۔ اس وقت میں پاکستان میں نہیں تھا۔ حالانکہ ان میں سے ایک آدمی کا اپنا پلاٹ بھی تھا۔ کیا قبضہ کر کے بغیر اجازت مسجد بنانا جائز ہے ؟ اور اس میں نماز پڑھنا کیسا ہے ؟
رہنمائی فرمائیں۔","<p>بسم الله الرحمن الرحيم</p><p> </p><p>Fatwa:804-561/sd=10/1442</p><p>&nbsp;بشرط صحت سوال صورت مسئولہ میں اگر آپ مذکورہ پلاٹ کے مالک تھے، تو آپ کی اجازت کے بغیر اس میں مسجد کی تعمیر درست نہیں ہوگی اور ایسی مسجد، مسجد شرعی نہیں بنے گی، اس میں نماز پڑھنے سے مسجد شرعی کا ثواب حاصل نہیں ہوگا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604894,deoband,عبادات,اوقاف ، مساجد و مدارس
16-Aug-2021,https://darulifta-deoband.com/home/ur/waqf-mosque-madrasa/604886,سركاری راستے میں مُردے دفن کرنا؟,کیا فرماتے ہیں علمائے دین قرآن وسنت ﷺ کی روشنی میں آج کے جدید ٹیکنالوجی کے دور میں جہاں ساری دنیا گلوبل ولیج کے طور پر مانی جاتی ہے سائنس کی نت نئی ایجادات نے بنی نوع انسان کی روز مرہ کی زندگی میں ایک نیا انقلاب لایا ہے مگر اس کے باوجود آمد ورفت کیلئے سڑکوں کی افادیت میں یا پھر سڑکوں کی توسیع میں کوئی کمی یا قدغن لگانے کا انسانی ذہن شائد سوچ بھی نہیں سکتا ۔اس اکیسویں صدی کی آمد پر بھی ہماری بستی روڈ کی سہولیت سے بالکل محروم ہے آج سے ۲۰سال قبل جو روڑ۔پی ،ڈبلیو ،ڈی، محکمہ کی جانب سے تعمیر کی گء اس میں صرف دو گھرانوں کی زمین زیر استعمال ہے اور آگے مقبوضہ اہل اسلام کی زمین واقع ہہے ۔جہاں پراس وقت گاڑیوں کا اڈا بنا ہوا ہے اس سے آگے تقریبا ًساری بستی روڑ کی سہولیت سے یکسر محروم ہے اور جن لوگوں کی آگے زمین آتی ہے وہ ہر سال نت نئے اوچھے ہتھکنڈے استعمال کرکے ساری آبادی کو برابر یرغمال بنائے ہوئے ہیں کیونکہ انہیں بنا کسی طوالت کے روڑ دہلیز تک پہنچ چکی ہے ۔محکمہ مال کے ریکارڑ کے مظابق ایک راستہ رفاع عام کے نام سے درج ہے اور اکثر جگہوں پر ۱۱فُٹ اور کسی جگہ پر ۱۸فُٹ اور ایک جگہ پر صرف ۶فُٹ درج ہے ۔ جب کہ محکمہ مال کی جانب سے نشاندہی کرنے پر یہ بات واضح ہو گء کہ کچھ زمینداروں نے اس راستے پر ناجائز قبضہ کرکے اس کی ہیئت کو ہی بدل دیا ہے ۔۔اور بعض جگہوں پر اپنے مردے دفنائے ہیں اور بعض جگہوں پر مختلف پیڑ پودے اور سبزی کی کیاریاں بنائی ہوئی ہیں اب از روئے شریعت درج ذیل سوالات کا جواب قرآن و سنت کی روشنی میں ار سال فرما کر ہماری رہنمائی فرمائیں ۔ (۱)۔عہد نبویﷺ کے دور میں راستوں کی افادیت اور کشادگی کے بارے میں کسی حدیث پاک کا حوالہ ۔۔ (۲)جو مردے قبرستان کے بجائے جان بوجھ کر یا غفلت سے راستے کی درج شدہ زمین میں دفنائے گئے ہیں شریعت کے حوالے سے ان کے بارے میں کیا حکم ہے ؟ ۳۔اور ان کے ورثاء جن کی زمینیں بلکل اس راستے کے متصل ہیں جس میں ان کے مردے دفن ہیں ۔اب ان پر اس کی کیا ذمہ داری عائد ہوتی ہے ؟ کیونکہ ان قبروں کی وجہ سے رفاع عام کا یہ راستہ منزل مقصود تک لے جانا پیچیدہ معاملہ بن گیا ہے اور سچ تو یہ ہے کہ ُمردوں کی وجہ سے زِندوں کا گزر بسر زبردست مشکلات سے دوچار ہورہاہے ۔ ۴۔مقبوضہ اہل اسلام کی زمین جس میں کہیں دہائی قبل مردے دفنائے گئے تھے ۔اس کو گاڑیوں کیلئے بطور اڈا استعمال کرنا شرعا ًٍکیسا ہے ؟ ۵۔جو لوگ راستے کو بازیاب کرنے کیلئے کوشش کر رہے ہیں ان کا عمل شرعا ًکیسا ہے اور جو اس میں روڑے اور خوا مخواہ اڑچنیں پیدا کرنے کیلئے منافقانہ رول ادا کر رہے ہیں شرعاً ان کا یہ عمل کیسا ہے ؟,"<p>بسم الله الرحمن الرحيم</p><p> </p><p>Fatwa:802-172T/sd=1/1443</p><p>&nbsp;آپ نے جوسوالات کیے ہیں وہ علاقے کے مستند ذمہ داران کے دستخط کے ساتھ ارسال کریں، باقی راستوں کے سلسلے میں اسلام کی تعلیمات نہایت اہم اور جامع ہیں، جن کی تفصیلات مختلف احادیث میں بیان کی گئی ہیں ، مثلا: ایک حدیث میں آپ ﷺ نے ارشاد فرمایا کہ اجعلوا الطریق سبعة اذرع (ترمذی:۱۳۵۵)راستہ کو کم از کم سات ہاتھ (چوڑا) رکھو، ایک دوسری مشہور حدیث میں ہے : رسول اللہ صلی اللہ علیہ وسلم نے فرمایا:الإیمان بضع وسبعون شعبة أو بضع وستون شعبة فأفضلھا قول لا إلہ إلا اللہ وأدناھا إماطة الأذی عن الطریق (بخاری ومسلم) ایمان کے ستر سے زائد شعبے ہیں جن میں سب سے افضل شعبہ کلمہ یعنی لا الہ الا اللہ پڑھنا ہے اور کم تر شعبہ راستہ سے تکلیف دہ چیز کو ہٹانا ہے، ایک اور حدیث ہے: عن سہل بن معاذ عن أبیہ قال: غزونا مع النبی صلی اللہ علیہ وسلم فضیق الناس المنازل وقطعوا الطریق فبعث النبی صلی اللہ علیہ وسلم منادیا ینادی فی الناس: من ضیق منزلا أو قطع طریقا فلا جہاد لہ (أبو داو?د: ۳۹۲۰) حضرت سہل بن معاذ نے اپنے والد کے حوالے سے بیان کیا کہ ہم ایک غزوہ میں رسول اللہ صلی اللہ علیہ وسلم کے ساتھ تھے، لوگوں نے(راستہ) کی جگہ تنگ کردی اورانھوں نے راستہ روک لیا ، اللہ کے رسول ﷺ کو جب اس علم ہواتو آپ صلی اللہ علیہ وسلم نے ایک اعلان کرنے والا بھیجا، جس نے اعلان کیا کہ جو شخص جگہ میں تنگی کا ذریعہ بنے یا راستہ روکے تو اس کا جہاد(قبول) نہیں ہے، حضرت امام غزالی رحمة اللہ علیہ نے احیاء علوم الدین میں منکرات الشوراع کے عنوان سے ایک مستقل فصل قائم کی ہے، جس میں راستے کے منکرات کی نشاندہی فرمائی ہے۔ قال الامام الغزالی :منکرات الشوارع فمن المنکرات المعتادة فیہا وضع الاسطوانات وبناء الدکات متصلة بالأبنیة المملوکة وغرس الأشجار وإخراج الرواشن والأجنحة ووضع الخشب وأحمال الحبوب والأطعمة علی الطرق فَکُلُّ ذَلِکَ مُنْکَرٌ إِنْ کَانَ یُوٴَدِّی إِلَی تَضْیِیقِ الطُّرُقِ ( احیاء علوم الدین: ۳۳۹/۲، دار المعرفة، بیروت)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604886,deoband,عبادات,اوقاف ، مساجد و مدارس
