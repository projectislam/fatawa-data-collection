issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/others/65372,صورت مسئولہ میں کیا وائس پرنسپل شپ میرے لیے درست ہے؟,مکرم و محترم مفتیان گرامی ۔السلام و علیکم ۔ میں اپنے ایک مسئلہ میں شرعی حکم جاننا چاہتا ہوں ۔لیکن اصل سوال سے پہلے پس منظر بیان کرنا ضروری سمجھتا ہوں ،تا کہ سب کچھ آپ پر واضح ہو جاے ۔اور پھر آپ شریعت مطہرہ کی رو سے جواب مرحمت فرمائیں ۔ میں عرصہ 21/22 سال سے جدّہ سعودی عرب میں ایک پاکستانی اسکول میں بطور مدارس تدریسی فرائض انجام دیتا چلا آ رہا ہوں ۔اس اسکول کا نظام چلانے کے لیے طلباء کے والدین میں سے بذریہ انتخابات تین سال کے لیے ایک کمیٹی بنائی جاتی تھی جو SMC (اسکول مینجمنٹ کمیٹی )کہلاتی۔تقریباً چار سال قبل اس وقت کی SMC نے اسکول کے پرنسپل کو یہ کہ کر برطرف کر دیا کہ اس کی تقرری غیر آئنیی تھی ۔اور اس کی جگہ نیا پرنسپل مقرر کیا ۔لیکن برطرف پرنسپل نے عدالت میں کیس دائر کروا دیا ۔چنانچہ تقریباً تین سال بعد عدالت نے برطرف پرنسپل کے حق میں فیصلہ دے دیا ۔لیکن SMCاس فیصلے پر عمل درآمد کرنے کے لیے تیار نہ ہوئی اور مسلسل انکار کرتی رہی۔آخر کار بذریعہ پولیس عدالتی حکم نافذ کروایا گیا اور برطرف پرنسپل نے اسکول کا چارج سنبھال لیا ۔برطرف پرنسپل نے SMC کے خلاف بھی عدالت میں کیس دائر کر رکھا تھا چنانچہ اس کیس کا فیصلہ بھی برطرف پرنسپل کے حق میں آیا اور عدالت نے SMC کو معزول کر دیا ۔اب تقریباً سات ماہ سے اسکول کے تمام انتظامی و مالی امور پرنسپل ہی انجام دے رہا ہے ۔چناچہ اس نے اپنے آنے کے اگلے ہی ماہ سے اسکول کے تمام ملازمین جن کی تعداد چار سو سے متجاوز ہے ،کی تنخواہوں میں 25 فی صد اضافہ کر دیا اور اس کے ساتھ ساتھ چند ملازمین کی تنخواہ میں اسپیشل اضافہ بھی کیا ۔تین ماہ قبل اسکول انتظامیہ کی طرف سے از خود مجھے وائس پرنسپل شپ کی پیشکش کی گئی اور میری بے رغبتی کے باوجود کچھ دنوں کے بعد مجھے نئے پے سکیل (pay scale) کے ساتھ وائس پرنسپل تعینات کر دیا گیا ۔ اب آنجناب سے گزارش یہ ہے کہ مندرجہ بالا حالات و واقعات کے تناظر میں بندہ کے لیے اسکول انتظامیہ کی طرف سے پیش کی گئی وائس پرنسپل شپ اور اس کی تنخواہ از روئے شریعت جائز ہے یا نہیں ۔ بینوا و توجروا.,"<p>بسم الله الرحمن الرحيم</p><p> Fatwa ID: 857-857/M=9/1437

صورت مسئولہ میں جبکہ مذکورہ عہدہ (وائس پرنسپل شپ) آپ کو اسکول انتظامیہ کی جانب سے سونپا گیا ہے آپ نے کسی کا حق نہیں چھینا ہے اور جو ذمہ داری دی گئی ہے اس کو پوری دیانت داری کے ساتھ انجام دیتے ہیں تو مذکورہ کام اور اس سے حاصل شدہ تنخواہ آپ کے لئے جائز اور حلال ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65372,deoband,متفرقات,دیگر
30-Aug-2020,https://darulifta-deoband.com/home/ur/others/65363,حضور صلی اللہ علیہ وآلہ وسلم اور صحابہ رضی اللہ تعالی عنہم کو خواب میں دیکھنا,میں نے اپنے ایک خواب کی تعبیر پوچھنی ہے ۔میں نے سات اپریل 2009 (گیارہ بیع الثانی 1430 ہجری)کو خواب دیکہا۔خواب دیکہنے کے فورا بعد جب میری آنکھ کہلی تو فجز کی آذان ہو رہی تہی۔موسم بہار کا تہا۔اور اس وقت میری عمر 24 سال تہی اور اب 31 سال ہے ۔ میں نے خواب میں دیکہا کہ میں ایک جگہ کہڑا ہوں جہاں کوئی سبزہ یا درخت نہیں ہے ۔ایک بنجر ذمین لگ رہی ہے اور میرے سامنے لوگوں کا ایک مجمع ہے ،میں اس مجمع سے کچھ دور کہڑا ہوں،کچھ لوگ حلقے میں یعنی ایک گول سرکل میں بیٹہے ہوئے ہیں،ان کے لباس سفید ہیں،اور دس یا اس سے تہوڑے زیادہ لوگ سفید لباس میں کہڑے ہیں جو لوگ کہڑے ہیں وہ ایک ایک کر کے تہوڑے قریب سے نظر آ رہے ہیں،مگر ان کے چہرے یاد نہیں مجہے ،ان میں سے ایک شخص بہت قریب سے نظر آیا،ان کے چہرے کا صرف سیدہا رخ نظر آیا، جیسے ہی انہوں نے مجہے دیکہا میں ان کی نظر کی تاب نہیں لا سکا اور میں نے آنکھیں جہکا لیں،ان کی ناک کس قدر لمبی تھی، چہرے میں کسی قدر لمبائی تہی اور جسم پر گوشت تہا مگر موٹے نہ تہے ،اور جب فورا اس کے بعد ان لوگوں میں نظر آئے جو کہڑے تہے ان کا قد لمبا ہو گیا یا وہ سب سے قد میں لمبے تہے ، اس جگ ایک شخص نظر آیا، پہلے دور سے پہر قریب سے مگر اکیلے نظر آئے ،ان کا سیدہا بدن تہا جیسے کوئی لکڑی سیدہی ہوتی ہے ،لمبے بازو تہے ،اور جب قریب سے نظر آئے تو اوپر سے ہوتے ہوئے نیچے تک نظر آئے انہوں نے سفید لباس پہنا ہوا تہا،ان کی آنکہوں میں سرخ ڈورے تہے ان کی چہاتی لمبی تہی، چہرہ مبارک یاد نہیں،دوسرے خدوخال یاد آتے ہیں مگر مبہم،اس لیے ان کا زکر نہیں کرتا،ڈاڑہی مبارک بہی نہیں دیکہی اور نہ ٹہوڑی،میں اس وقت داڑہی نہ رکہتا تہا لیکن ما شااللہ اب رکہتا ہوں، صبح ہوئی تو میں نے اپنی والدہ محترم سے کہاکہ مجہے آپ صلی اللہ علیہ وآلہ وسلم کی زیارت ہوئی ہے ۔,"<p>بسم الله الرحمن الرحيم</p><p> Fatwa ID: 707-707/M=7/1437

خواب بہت عمدہ اورمبارک ہے، خواب میں آپ صلی اللہ علیہ وسلم اور صحابہٴ کرام کی زیارت سعادت اورخیر کا ذریعہ ہے، غموں سے راحت، نعمت اور سرخروئی نصیب ہوگی۔ ایمان وعمل صالح پر مضبوطی سے قائم رہیں اور حضور صلی اللہ علیہ وسلم اور صحابہٴ کرام کی سنت کو لازم پکڑے رہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65363,deoband,متفرقات,دیگر
01-Sep-2020,https://darulifta-deoband.com/home/ur/others/65346,میں نے خواب میں دیکھا کہ میں اپنے مرحوم والد کے ساتھ عمرہ کرنے جارہا ہوں،,یہ خواب میں نے ایک مہینے پہلے دیکھا جن دنوں میں یرقان کی وجہ سے بیمار تھا۔ اب اللہ کا شکر ہے ٹھیک ہوں۔ میں نے خواب میں دیکھا کہ میں اپنے مرحوم والد کے ساتھ عمرہ کرنے جارہا ہوں، دیکھتا ہوں کہ الخیر گروپ (جو کراچی کے مشہور حج و عمرہ گروپ والے ہیں) کے دو نمائندے نظر آتے ہیں جو مجھ سے کہتے ہیں یا شاید دکھاتے ہیں کہ آپ لوگوں کا نام عمرے پر جانے والوں کی لسٹ میں ہے ۔ آپ کی مرضی ہے ، اگر آپ چاہیں تو لسٹ سے نام نکلوا دیں ۔ یہ سن کر میں زور زور سے کہتا ہوں کہ خدارا ہمارا نام لسٹ میں رہنے دیں۔ تو شاید وہ کہتے ہیں کہ اچھا ٹھیک ہے ۔ پھر منظر تبدیل ہوتا ہے اور میں اپنے گھر پر ہوتا ہوں اور دیکھتا ہوں کہ بیت الخلاء میں کچھ غلاظت پڑی ہے جس سے میں خود کو بچالیتا ہوں اور کمرے میں آجاتا ہوں اور اپنے والد مرحوم سے کہتا ہوں کہ آپ آرام کرلیں اتنی دیر میں آپ کا سامان تیار کردیتا ہوں تو وہ بیڈ روم میں جاکر سو جاتے ہیں اور اس وقت شاید دوپہر کا وقت ہوتا ہے ۔ میں عمرے پر جانے کے لیے اپنے والد مرحوم کا سامان پیک کرنے لگتا ہوں اور یہ سوچ کر خوش ہورہا ہوتا ہوں کہ مکہ یا مدینہ میں اپنے والد صاحب کی ملاقات صدیق بھائی (جن کے گروپ کے ساتھ میں پچھلے سال میں حج پر گیا تھا ) سے بھی ملاقات یا تعارف ضرور کرواوَں گا ۔ میں اپنا اور اپنے والد مرحوم کا عمرے پر جانے کا سامان تیار کررہا ہوتا ہوں کہ مجھے کمرے کے دروازے کی جانب سے ایک انجان آدمی نظر آتا ہے جس کی رنگت بالکل زرد یا پیلی ہوتی ہے اور بال تھوڑے تھوڑے بکھرے ئے سے ہوتے ہیں۔اور وہ میری جانب بڑھ رہا ہوتا ہے میں یہ دیکھ کر تھوڑا پریشان ہو جاتا ہوں اور پھر دیکھتا ہوں کہ میرے والد مرحوم دوسرے کمرے سے نکل کر اس انجان آدمی کو میری جانب بڑھنے سے روک دیتے ہیں اور اس کو دھکیل تے ہو ئے گھر سے باہر نکال دیتے ہیں۔,"<p>بسم الله الرحمن الرحيم</p><p> Fatwa ID: 751-751/M=8/1437

خواب اچھا ہے شر سے اور نقصان سے حفاظت رہے گی، والد محترم کی خدمت کرتے رہیں، اور اتباع سنت پر مضبوطی سے قائم رہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65346,deoband,متفرقات,دیگر
01-Sep-2020,https://darulifta-deoband.com/home/ur/others/65259,رمضان كے ہر ایک روزہ کے عوض مسکینوں کو کھانا کھلانا ہے یا سب کا اکٹھا ہو گا؟ اور بیوی کو الگ کفارہ ادا کرنا ہوگا کیا ؟,ہر ایک روزہ کے عوض مسکینوں کو کھاناکھلانا ہے یا سب کا اکٹھا ہو گا؟ اور بیوی کو الگ کفارہ ادا کرنا ہوگا کیا ؟ براہ کرم، یہ روزے جانتیہوئے شہوت کی زیادتی کی وجہ سے خراب ہوئے؟ اور کیا کفارہ مختلف اوقات میں بھی دیا جاسکتاہے یا اکٹھا ؟یعنی کیا ایک ہی وقت میں ساٹھ مسکینوں کو کھانا کھلانا ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 800-857/SN=9/1437</span></p><p dir=""RTL"">
	&nbsp;</p><p dir=""RTL"">
	(الف) اگر یہ روزے ایک ہی رمضان کے تھے اور اب تک آپ نے کوئی کفارہ ادا نہیں کیا تو جتنے روزے قصدا جماع کرکے آپ نے توڑے ہیں، سب کے بدلے ایک ہی کفارہ کافی ہوجائے گا، ہر روزے کے لیے الگ الگ کفارہ ادا کرنا ضروری نہیں ہے۔ کفارہ میں اصل مسلسل ساٹھ روزے رکھنا ہے اگر کسی کو اس پر قدرت نہیں ہے، تو ساٹھ مسکینوں کو دو وقت پیٹ بھر کر کھانا کھلاناہے، اگر سب کو ایک ساتھ بٹھا کر دو وقت کھلا دیا جائے تب بھی کافی ہے، نیز یہ بھی کرسکتے ہیں کہ دس مسکینوں کا آج دو وقت کھلا دیا جائے اور دس مسکینوں کو بعد میں کسی دن، اس طرح ساٹھ کی تعداد پوری کرلی جائے، الغرض ایک ساتھ ساٹھ مسکینوں کو کھلانا ضروری نہیں ہے، متفرق طور پر بھی کھلایا جاسکتا ہے، اسی طرح اگر کسی ایک مسکین کو ساٹھ دن تک روزآنہ دو وقت کھانا کھلا دیا جائے تب بھی کافی ہے۔ أطعم ستین فقیرا ولا یشترط اجتماعہم ․․․․․․ ولو أطعم فقیرا ستین یوما أجزأہ ؛ لأنہ بتجدد الحاجة بکل یوم یصیر بمنزلة فقیر آخر (حاشیہ الطحطاوی علی المراقی، ۲۷۰) نیز دیکھیں: امداد الفتاوی (۲/۱۶۵تا ۱۶۶مع حاشیہ) ط: کراچی، درمختار مع الشامی (۳/۳۹۱) ، ط: زکریا۔</p><p dir=""RTL"">
	(ب) اگر ہمبستری کے لیے بیوی کو مجبور نہیں کیا گیا تو میاں بیوں دونوں پر الگ الگ کفارہ لازم ہے۔ ․․․ فإذا وطئہا مطاوعة عمدا وجب علی کل منہما القضاء والکفارة، ولایتحملہا الزوج (حاشیة الطحطاوی علی المراقي، ۶۶۳) ․</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65259,deoband,متفرقات,دیگر
01-Sep-2020,https://darulifta-deoband.com/home/ur/others/65243,رقص کا شرعی حکم,کیافرماتے ہیں مفتیان کرام اس مسئلہ کے بارے میں کہ بعض لوگ ورزش کے طورپر رقص کرنے کوجائزکہتے ہیں ور یہ بھی کہتے ہیں کہ رقص کرنا بہترین ورزش ہے ان لوگون کا یہ کہنا درست ہے یا نہیں؟ اگردرست نہیں ہے تو ایسے کہنے والوں کاشرعا کیا حکم ہے ؟ براے کرام مع دلائل جواب پیش فرمائیں۔,"<p>بسم الله الرحمن الرحيم</p><p> Fatwa ID: 808-816/N=9/1437

موجودہ زمانے کا رقص مذہب اسلام میں بلا شبہ حرام وناجائز ہے، اسے ورزش قرار دینا حقیقت سے نا واقفیت کی دلیل ہے، پوری دنیا جانتی ہے کہ رقص ورزش کے مقصد سے نہیں کیا جاتا، اور رقص میں دیگر جو حرام کام پائے جاتے ہیں، جیسے: گانا وغیرہ، وہ مستقل حرام وناجائز ہیں۔ اور اگر مان لیا جائے کہ رقص میں رقص کرنے والے کی کچھ جسمانی ورزش ہوجاتی ہے تو یہ ایسا ہی نفع ہوگا جیسے شراب اور جوے میں کچھ نہ کچھ نفع اور فائدہ ہوتا ہے جسے خود قرآن پاک نے تسلیم کیا ہے، لیکن جس طرح شراب اور جوے میں گناہ نفع سے زیادہ ہے اور بھاری و خطرناک ہے، اسی طرح رقص کے شرعی نقصانات بھی اس کے فوائد سے بہت زیادہ اور خطرناک ہیں؛ اس لیے مذہب اسلام میں رقص کی ہرگز اجازت نہیں ہوسکتی۔ آپ کے مسائل اور ان کا حل (جدید تخریج شدہ ۸: ۴۱۳، ۴۱۴، مطبوعہ: کتب خانہ نعیمیہ دیوبند) میں ہے: ”رقص حرام ہے، یہ لوگ خود بھی جانتے ہیں کہ رقص اور ڈانس کو ”ورزش“ کہہ کر وہ اپنے آپ کو دھوکہ دے رہے ہیں، بالکل اسی طرح جیسے: کوئی شراب کا شربت رکھ کر اپنے آپ کو فریب دینے کی کوشش کرے“۔ قال اللّٰہ تعالیٰ: ﴿وَمِنَ النَّاسِ مَنْ یَشْتَرِیْ لَہْوَ الْحَدِیْثِ لِیُضِلَّ عَنْ سَبِیْلِ اللّٰہِ بِغَیْرِ عِلْمٍ وَیَتَّخِذَہَا ہُزُوًا، اُولٰٓئِکَ لَہُمْ عَذَابٌ مُہِیْنٌ﴾ (لقمان: ۶)، استماع صوت الملاہي معصیة، والجلوس علیہا فسق، والتلذذ بہا کفر۔ واستماعہ کالرقص والسخریة والتصفیق - إلی قولہ - وغیر ذٰلک حرام۔ (الدرالمختار مع رد المحتار ۹: ۵۰۴، ط: مکتبة زکریا دیوبند) ، قولہ: ودلت المسئلة علی أن الملاہي کلہا حرام حتی التغني بضرب القضیب؛ لأن محمدًا رحمہ اللّٰہ أطلق اسم اللعب والغناء بقولہ: فوجد ثمة اللعب والغناء، فاللعب وہو اللہو حرام، کذا في العنایة۔ وہٰذا القدر من التعلیل کاف في بیان دلالة المسئلة علی أن الملاہي کلہا حرام، ہو الصحیح المختار عندي۔ (تکملة فتح القدیر، کتاب الکراہیة، فصل في الأکل والشرب ۱۰: ۱۵، ط: بیروت) ، قولہ: ”ومن یستحل الرقص قالوا بکفرہ“ : المراد بہ التمایل والخفض والرفع بحرکات موزونة کما یفعلہ بعض من ینتسب إلی التصوف، وقد نقل فی البزازیة عن القرطبي إجماع الأئمة علی حرمة ھذا الغناء وضرب القضیب والرقص، قال: ورأیت فتوی شیخ الإسلام جلال الملة والدین الکرماني أن مستحل ھذا الرقص کافر، وتمامہ في شرح الوھبانیة، ونقل في نور العین عن التمھید أنہ فاسق لا کافر (رد المحتار، کتاب الجھاد، باب المرتد ۶: ۴۰۸، ۴۰۹، ط: مکتبة زکریا دیوبند)۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65243,deoband,متفرقات,دیگر
01-Sep-2020,https://darulifta-deoband.com/home/ur/others/65231,ماہانہ نفع كی شرط پر كار وبار كرنے كے لیے روپیہ دینا,"میں اگر کسی کو 50,000پاکستانی روپئے اس شرط پر دیتاہوں کہ اس سے کاروباررکرو، مجھے ماہانہ 2,000دیدیا کرو، جو بھی نقصان یا نفع جتنا بھی ہو گا وہ مجھے اس سے کچھ نہیں․․․، وہ کاروبار بھی جائز ہے، غیر شرعی نہیں ہے۔ کاروبار کے اختتام پر 50,000 مجھے واپس کردے، کیا اس طرح کے لین دین میں ربا سود ہے؟","<p>بسم الله الرحمن الرحيم</p><p> Fatwa ID: 851-944/L=9/1437

شرکت کے صحیح ہونے کے لئے نفع کاتمام منافع سے متعین ہونا نیز نقصان کی صورت میں رأس المال کے اعتبار سے نقصان برداشت کرنا ضروری ہے۔ صرف روپیے دے کر بغیر شرکت کا معاملہ کئے ہوئے ماہانہ متعینہ رقم لیتے رہنا جائز نہیں، یہ سود میں داخل ہے۔ 
نوٹ : پس سوال میں جو شکل لکھی گئی ہے وہ ناجائز اور سود کی ہے۔ (د)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65231,deoband,متفرقات,دیگر
01-Sep-2020,https://darulifta-deoband.com/home/ur/others/65196,میں خواب میں سمندر ندی تالاب کے کنارے کھڑے رہ کر پانی کا نظارہ کر رہا ہوں,میں کالج کی پڑھائی سے حال ہی میں فارغ ہوا ہوں۔ پورے دین پر عمل تو نہیں کر پا رہا ہوں لیکن مکمل دین پر عمل کرنے کی تڑپ ضرور ہے ۔لیکن کچھ عرصہ سے دینی مجلسوں سے دوری اختیار کرنے کی وجہ اور اللہ والوں سے دور رہنے کی وجہ اور دینی کتابوں کا مطالعہ چھوڑنے کی وجہ سے دل بہت بے چین اور بے تاب ہے ۔ الحمدللہ بچپن ہی سے بھائی جو کہ دالعلوم ہی سے فارغ ہیں اُن کے ذریعہ سے کچھ دین کا علم حاصل ہوا اور اکابر علماء دیوبند سے اور اللہ والوں سے شدید قلبی محبت بھی ہے ۔ آپ علماء دیوبند سے میری یہ مخلصانہ گذارش کہ میرے لئے دین پر استقامت اور اور علم نافع اور رزق حلال کے لئے دعا کریں۔ اور دراصل مجھے سوال خواب کی تعبیر کے متعلق سے یہ کرنا ہے کہ کچھ عرصہ سے میں خواب میں سمندر ندی تالاب کے کنارے کھڑے رہ کر پانی کا نظارہ کر رہا ہوں۔ مجھے اس خواب کی تعبیر جاننی تھی۔ جزاک اللہ,"<p>بسم الله الرحمن الرحيم</p><p> Fatwa ID: 605-481/D=8/1437

دین پر عمل کرنے کی تڑپ اور دینی مجلسوں اور کتابوں سے دوری کی وجہ سے بے چینی اور بے تابی اچھی علامات ہیں یہ تڑپ اور بے تابی آپ کو مبارک ہو لیکن اصل کامیابی حسن عمل پر موقوف ہے، ہم دعا کرتے ہیں کہ دین اور احکامِ شریعت پر عمل کی توفیق نصیب ہو، دینداروں کی مجلس میں حاضری ہوتی رہے اور دینی کتابوں کے پڑھنے پڑھانے کا شغل جاری ہوجائے، علم نافع اور رزق وسیع میسر ہو۔
نہر تالاب سمندر کو خواب میں دیکھنا کوئی نقصان دہ نہیں ہے، ان شاء اللہ اچھے حالات ظاہر ہوں گے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65196,deoband,متفرقات,دیگر
31-Aug-2020,https://darulifta-deoband.com/home/ur/others/65115,مجھے خواب آیا کہ مولانا جلال الدین رومی رحمة اللہ کچھ اشعار پڑھ رہے ہیں,آپ کی عمر میں برکت عطا فرمائے آمین۔حضرت میں ایک گناہ گار عورت ہوں میرا اصلاحی تعلق حکیم اختر رضی اللہ عنہ کے خلیفہ سے ہے .میرا کچھ دن سے یہ معاملہ ہے کہ میں خواب میں حد سے زیادہ پانی دیکھتی ہوں ایک دن مجھے خواب آیا کہ مولانا جلال الدین رومی رحمة اللہ کچھ اشعار پڑھ رہے ہیں وہاں سمندر یا دریا ہے جس کے ایک طرف گلیشیر ہے جو پگھل کر اس دریا میں آ رہا ہے وہاں کچھ لوگ ہیں جو مجھے کہتے ہیں کہ تم اس کشتی میں سوار ہو جاو میں ڈرتی ہوں کہ کہیں ڈوب نہ جاوں۔پہر میں اس میں سوار ہو جاتی ہوں اس پانی میں کشتی اتنی تیزی سے چلتی ہے کہ پانی کے چھینٹے اڑنے لگے میں نے پہر خواب دیکھا کہ اتنی زیادہ بارش ہو رہی ہے میں اپنے کزن اور بہائی کے ساتھ ہوں پانی کی اونچائی اتنی زیادہ ہے کہ سر سے پاؤں تک ہم پانی میں ڈوب گئے لیکن نقصان نہیں پہنچا میں نے پہر خواب دیکھا کہ بارش بہی ہے دریا یا تالاب ہے جس کا پانی صاف ہے مجھے شاید کوئی پار ہونے سے منع کرتا ہے میں پار ہو گئی۔ بارش مسلسل جاری ہے ۔آگے ایک دروازہ ہے ….براہ کرم، تعبیر بتائیں۔,"<p>بسم الله الرحمن الرحيم</p><p> Fatwa ID: 759-759/M=8/1437

بہتر ہوتا کہ جن بزرگ سے اصلاحی تعلق ہے ان سے خواب بیان کرکے تعبیر معلوم کرتے بہرحال خواب اچھا ہے اشارہ ہے کہ معرفت کی کشتی پر آپ سوار ہوگئی ہیں، ایمان وعمل کی قوت نصیب ہوگی، دنیا کے تھپیڑوں سے نقصان نہیں پہنچے گا اور بارش یا دریا تالاب کا صاف پانی نظر آنا یہ نعمت اور خیر کا باعث ہے، فرائض وواجبات کی ادائیگی، اتباعِ سنت کا اہتمام اور اپنے شیخ کے معمولات کی پابندی رکھیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65115,deoband,متفرقات,دیگر
29-Aug-2020,https://darulifta-deoband.com/home/ur/others/64988,خواب میں دیکھا کہ میرے دوسرے بھائی پر شاید وہ غیر مسلم جن تھا جو قبصہ کرچکا تھا,ہم تین بھائی ہیں،اور میں نے خواب میں دیکھا کہ میرے دوسرے بھائی پر شاید وہ غیر مسلم جن تھا جو قبصہ کرچکا تھا کیونکہ جب میں اسکے سامنے اللہ کی کوئی بات کرتا تو وہ چڑھ جاتا یا غصہ ہوجاتا. اسی طرح میں ہر بار اللہ کی طرف متوجہ کرتے ہوئے اسکے سامنے سورہ رحمن کی یہ آیت خلق الإنسان من صلصال کالفخار پڑھتا تو وہ شاید غصہ ہوجاتا اور وہاں سے دوسری جگہ جلا جاتا میں جان بوجھ کر اسکو اللہ کی طرف متوجہ کرتے ہوئے کہتا کہ کیا تونے اللہ کی زمین اور آسمانوں کی قدرت کو نہیں دیکھا اسی طرح کئی باتیں کہتا لیکن میرے گھر والے مجھے ایسا کرنے سے منع کر رہے تھے کہ کہیں غصے میں آکر میرے بڑے بھائی کوکچھ کرنہ دے لیکن میں اللہ اکبر کی تکبیریں لگا تا تاکہ اسکے اندر اللہ کا خوف پیدا ہو اور وہ میرے بھائی کو چھوڑ دے اس سے میں نے اس کے متعلق بھی کچھ سوال کہ اسکا گھر کتنا بڑا ہے تو وہ کہنے لگا کہ اسکا گھر ہمارے گھر سے 19-20 گنا بڑا ہے . اور دیگر یاد نہیں. وقت صبح 5:00 بچے تھا۔,"<p>بسم الله الرحمن الرحيم</p><p> Fatwa ID: 756-756/M=8/1437

اشارہ ہے کہ بھائی پر نفس وشیطان حاوی ہے اور یوں تو ان دونوں کے مکر وحیلہ سے ہرایک کو بچنے کی ضرورت ہے، بھائی کو اور گھروالوں کو حکمت ونرمی سے اللہ رسول کی باتیں بتاتے رہا کریں، اور ایمان وعمل صالح کی تلقین کرتے رہا کریں خود بھی اتباع سنت کا اہتمام رکھیں اور شیطانی وساوس وجناتی اثرات سے حفاظت کے لیے ان کو معوذتین (سورہٴ ناس، سورہٴ فلق) صبح وشام پڑھنے کی ہدایت کردیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64988,deoband,متفرقات,دیگر
01-Sep-2020,https://darulifta-deoband.com/home/ur/others/64966,Regarding ijma.واضح رہے کہ جاوید احمد غامدی ایک گمراہ شخص ہے اس کے بہت سے عقائد و نظریات جمہور اہل سنت والجماعت کے خلاف ہیں,میں نے پاکستانی عالم جاوید احمد غامدی سے سنا کہ اگر ایک عالم یا علماء کی ایک جماعت کا اجتہاد کسی مسئلے میں اجماع کے خلاف ہو اور یہ اجتہاد قرآن و حدیث کے مطابق صحیح ثبوت کی بنیاد پر ہو لیکن وہ اجماع قرآن وحدیث کے مطابق صحیح ثبوت پر مبنی نہ ہو تو اس اجماع کی کوئی اہمیت نہیں ہے، اسے مسترد کردینا چاہئے اور جو اجتہاد قرآن وحدیث کے مطابق صحیح ثبوت پر مبنی ہو اسی پر عمل کرنا چاہئے۔ تو کیا یہ بات اہل سنت و الجماعت کے مطابق درست ہے؟ براہ کرم، رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 930-983/L=9/1437</span></p><p dir=""RTL"">
	&nbsp;</p><p dir=""RTL"">
	اجماع قرآن و حدیث کی روشنی میں ہی ہوا کرتے ہیں، اگر کوئی اجماعی مسئلہ اس کے خلاف ہوتو اس کو پیش کیا جائے۔ واضح رہے کہ جاوید احمد غامدی ایک گمراہ شخص ہے اس کے بہت سے عقائد و نظریات جمہور اہل سنت والجماعت کے خلاف ہیں ایسے شخص کی کتابوں کے مطالعہ سے احتراز کرنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64966,deoband,متفرقات,دیگر
01-Sep-2020,https://darulifta-deoband.com/home/ur/others/64891,کیا شوہر اپنی دو بیویوں کے ساتھ ایک وقت میں ایک ہی جگہ مباشرت کرسکتاہے؟,کیا ہپے ٹائٹس () بی اور السر کا علاج طبی نبوی میں ہے؟ نیز ا س بیماری سے نجات پانے کے لیے کوئی دعا بتائیں ۔ (۲) کیا شوہر اپنی دو بیویوں کے ساتھ ایک وقت میں ایک ہی جگہ مباشرت کرسکتاہے؟,"<p>بسم الله الرحمن الرحيم</p><p> Fatwa ID: 753-753/M=8/1437

(۱) بیماری کی نوعیت میں فرق کی وجہ سے طریقہٴ علاج مختلف ہوجاتا ہے، مذکورہ بیماریوں کی صحیح صورت حال سے ہم واقف نہیں، اس بارے میں ماہر حکیم یا ڈاکٹر سے رجوع کریں تو بہتر ہے، کتابوں میں اگر کسی بیماری کا علاج موجود بھی ہو تو از خود علاج کے بجائے حکیم ڈاکٹر کے مشورے سے کرنا مفید ہے، حدیث کے مطابق حبہٴ سوداء (کلونجی) میں شفاء ہے، اسی طرح سورہٴ فاتحہ میں شفاء ہے، نیز یہ دعا مانگنی چاہیے اللّٰہُمَّ اِنّی أسأَلُکَ شِفَاءً من کُلِّ داءٍ․ 
(۲) ایک بیوی کے سامنے دوسری بیوی سے مباشرت کرنا بے حیائی ہے، ایک عورت کو دوسری عورت کا ستر دیکھنا بھی گناہ ہے، اس لیے یہ طریقہ لائق ترک ہے، ”وطئ زوجتہ بحضرة ضرتہا أو أمتہ یکرہ عند محمد“ (ہندیہ)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64891,deoband,متفرقات,دیگر
01-Sep-2020,https://darulifta-deoband.com/home/ur/others/64888,خواب میں دیکھنا کہ باہم لڑائی ہوئی اور بیوی کو طلاق کے کاغذ بھجوادیئے,میں ایک شادی شدہ انسان ہوں اور پاکستان سے تعلق ہے، میری بیگم نے کچھ دن پہلے ایک خواب دیکھا کہ ہماری بہت بہت لڑائی ہوئی اور اتنی بڑھ گئی کہ میں نے اسے طلاق کا کاغذ بھیجوادیئے اور وہ کہنے لگی کہ خواب میں اس نے اس بھی اس پر دستخط بھی کردیا ۔ براہ کرم، جواب دیں۔,"<p>بسم الله الرحمن الرحيم</p><p> Fatwa ID: 689-691/N=7/1437

اگر آپ کا اپنی بیوی سے کوئی اختلاف نہیں ہے؛ بلکہ آپ اس سے خوش ہیں اور وہ آپ سے خوش ہے تو آپ کی بیوی نے جو خواب دیکھا ہے، یہ شیطانی خواب معلوم ہوتا ہے، اس سے پریشانی ہونے کی ضرورت نہیں اور جب کبھی اس طرح کا خواب آئے تو شیطان مردو د اور اس پریشان کن خواب کے شر سے اللہ کی پناہ مانگی جائے، انشاء اللہ ایسے خواب سے کوئی نقصان نہیں پہنچے گا۔ اور خواب دیکھنے والا آنکھ کھلنے پر دو کام مزید کرے، ایک یہ کہ بائیں جانب تھتکار دے۔ اور دوسرے یہ کہ اگر رات باقی ہو تو کروٹ بدل کر سوجائے۔ اور اگر آپ کااپنی بیوی سے کوئی اختلاف ہے اور آپ اس کے ساتھ یا وہ آپ کے ساتھ معمولی معمولی باتوں پر اختلاف وجھگڑا کرتی ہے تو ازدواجی زندگی میں یہ صورت حال اچھی نہیں، آپ دونوں کو چاہئے کہ ایک دوسرے کی خوبیاں سمجھیں اور کمیوں اور نقائص کو بہت زیادہ اہمیت نہ دیں اور معمولی معمولی باتوں پر جھگڑا واختلاف کامزاج ختم کریں، ورنہ بعض مرتبہ معمولی بات طلاق یا خلع تک پہنچادیتی ہے۔ اللہ تعالی آپ دونوں کو خوش گوار ازدواجی زندگی مرحمت فرمائیں، آمین۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64888,deoband,متفرقات,دیگر
01-Sep-2020,https://darulifta-deoband.com/home/ur/others/64810,ایک خواب دیکھا کہ وہ.....,حضرت اللہ تعالیٰ آپ کو جزائے خیر عطا فرمائے آمین میری باجی سعودیہ میں ہیں انہوں نے ایک خواب دیکھا کہ وہ یا تو مسجد نبوی میں ہیں یا خانہ کعبہ میں ایسے یاد نہیں ہے وہاں وہ موجود ہیں ان کے ساتھ ان کے ابو اور ایک بچہ بھی ہے وہاں ایک شخص ہے جس کے پاس ترازو ہے وہ ان سے بہت سوال کرتا ہے ان کے خیال میں یہ وہ سوالات تہے جو مرنے کے بعد کیے جائیں وہ جواب دیتی ہیں یہاں تک کہ وہ بہت سوال کرتا ہے پھر وہ کہتی ہیں کہ میں پاس ہوں یا نہیں تو وہ کہتا ہے کہ بس پاس ہی ہو یعنی 750 میں سے شاید 350 یا کچھ ایسا ہی بتایا کہ اتنے نمبر آئے وہ پریشان ہو جاتی ہیں کہ کم نمبر آئے وہاں ان کے ابو گم جاتے ہیں انہوں نے پہر دوسری مرتبہ اس کے بارے خواب دیکھا کہ فلاں کو یہ خواب بتاو . فلاں مطلب میں ہوں آپ اس کی تعبیر بتا دیں اللہ آپ کو جزائے خیر دے آمین ۔,"<p>بسم الله الرحمن الرحيم</p><p> Fatwa ID: 704-768/Sn=8/1438

آپ اپنی باجی سے کہہ دیں کہ وہ احکامِ شرعیہ پر عمل کرنے میں بالکل کوتاہی نہ کریں، اور پردے کا مکمل اہتمام کریں، اس خواب میں عمل میں کوتاہی کی طرف اشارہ معلوم ہوتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64810,deoband,متفرقات,دیگر
01-Sep-2020,https://darulifta-deoband.com/home/ur/others/64789,خوب صورتی کے لیے ڈاڑھی مونڈوانا؟,میرا سوال یہ ہے کہ ایک رشتہ دار نے اپنی والدہ کے حکم پر اپنی سنت کے مطابق داڑھی کو شیو کروادی ، کیوں کہ اس کی والدہ نے کہا ، بیٹا تو مجھے خوبصورت نہیں لگ رہاہے ، یہ میرا حکم ہے کہ اپنی داڑھی کو شیو کردو، کیا اس سے ایسا عمل کرنا چاہئے تھا؟ کیا اس کی اور اس کی والدہ کی آخرت میں پکڑ ہوگی؟ کیا اس کا کوئی کفارہ ہے؟,"<p>بسم الله الرحمن الرحيم</p><p> Fatwa ID: 679-665/N=7/1437

(۱) : مذہب اسلام میں داڑھی مونڈنا یا ایک مشت سے کم پر کاٹنا یا کترنا ناجائز وحرام ہے اور کسی ناجائز کام میں ماں، باپ یا کسی اور کی اطاعت ہرگز جائز نہیں؛ اس لیے آپ کے کسی رشتہ دار نے اپنی والدہ کے کہنے پر داڑھی مونڈ کر سخت قابل مذمت وناجائز وحرام کام کیا، اسے ایسا ہرگز نہیں کرنا چاہئے تھااور نہ ہی والدہ کو بیٹے سے ایسی بات کہنی چاہئے تھی، اس میں درجہ بدرجہ دونوں ہی گنہگار ہیں۔ قال فی المنھل العذب المورود (کتاب الطھارة حکم اللحیة ۱: ۱۸۶ط موٴسسة التاریخ العربي بیروت لبنان) : فلذلک کان حلق اللحیة محرما عند أیمة المسلمین المجتھدین: أبي حنیفة ومالک والشافعي وأحمد وغیرھم، وھاک بعض نصوص المذاھب فیھا قال في کتاب الصوم من الدر المختار: ……وأما الأخذ منھا وھي دون ذلک کما یفعلہ بعض المغاربة ومخنثة الرجال فلم یبحہ أحد وأخذ کلھا فعل یھود الھند ومجوس الأعاجم اھ وقال فی البحر الرائق: ……وأما الأخذ منھا وھي دون ذلک کما یفعلہ بعض المغاربة والمخنثة من الرجال فلم یبحہ أحد کذا في فتح القدیر اھ ونحوہ في شرح الزیلعي علی الکنز وحاشیة الشرنبلالي علی الدرروغیرھما من کتب السادة الحنفیة اھ، لا طاعة لمخلوق في معصیة الخالق (رواہ أحمد والحاکم عن عمران والحکم بن عمرو الغفاري وقال الہیثمي: رجال أحمد رجال الصحیح کذا في فیض القدیر ۶: ۴۳۲) ۔ لا طاعة في معصیة، إنما الطاعة فی المعروف متفق علیہ (مشکاة المصابیح، ، کتاب الإمارة والقضاء، الفصل الأول ص ۳۱۹، ط المکتبة الأشرفیة دیوبند) ۔ 
 (۲) : جی ہاں! اگر دونوں اللہ تعالی سے سچی، پکی توبہ نہیں کریں گے تو آخرت میں واقعی ان کی پکڑ کا اندیشہ ہے۔ 
 (۳) : اس کا کفارہ یہ ہے کہ دونوں صدق دل سے اپنی غلطی پر نادم وپشیمان ہوکر اللہ رب العزت سے اپنی غلطی کی معافی چاہیں اور آپ کے رشتہ دار پر واجب ہے کہ وہ پہلے کی طرح ایک مشت کے بقدر داڑھی رکھنے کا پختہ عزم کرلے اور داڑھی ایک مشت ہونے تک اس میں ہاتھ نہ لگائے، اللہ تعالی دونوں کو توبہ کی توفیق دیں اور ان کی توبہ قبول فرمائیں، آمین۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64789,deoband,متفرقات,دیگر
01-Sep-2020,https://darulifta-deoband.com/home/ur/others/64780,کیا ہر کھانے کے بعد میٹھا کھانا سنت ہے؟,کیا ہر کھانے کے بعد میٹھا کھانا سنت ہے؟کیا حضرت محمد صلی اللہ علیہ وسلم دونوں کھانے کے بعد میٹھاکھاتے تھے اور وہ میٹھے میں کیا کیا کھاتے تھے ؟ اور حضرت محمد صلی اللہ علیہ وسلم دن میں دودھ کتنی دفعہ اور کس کس وقت پیتے تھے؟,"<p>بسم الله الرحمن الرحيم</p><p> Fatwa ID: 935-935/M=9/1437

آپ صلی اللہ علیہ وسلم کا کھانے کے بعد میٹھا کھانا کسی صحیح حدیث سے ثابت نہیں ہے، اِسی طرح کھانا میٹھے سے شروع کرنے کے سلسلے میں بھی کوئی صراحت نہیں ہے البتہ فقہاء نے یہ صراحت کی ہے کہ: ”نمکین سے کھانے کی ابتداء اور انتہاء مسنون ہے“۔ اِسی وجہ سے اطباء بھی اِس سلسلے میں مختلف آراء رکھتے ہیں، بعض میٹھے اور بعض نمکین کے شروع اور آخر میں کھانے کے قائل ہیں اور البتہ حدیث سے یہ ثابت ہے کہ آپ صلی اللہ علیہ وسلم کو میٹھا پسند تھا اور میٹھے میں اُس وقت اکثرو بیشتر کھجور ہی دستیاب ہوتی تھی بلکہ اکثر غریب لوگوں کا کھانا یہی کھجور اور پانی ہوتا تھا، مختلف قسم کے کھانے پھر اُس کے ساتھ میٹھے کی نوبت بہت ہی کم آتی تھی، اور آپ صلی اللہ علیہ وسلم نے تو کبھی پیٹ بھر کر کھانا کھایا ہی نہیں، حضرت عائشہ  خود فرماتی ہیں کہ تین تین چاند ہوتے تھے، گھر میں چولہا بھی جلایا نہیں جاتا تھا، آپ پیٹ پر پتھر باندھ لیتے تھے، کبھی صرف دودھ ہی تناول فرما لیا کرتے تھے، دن میں دو مرتبہ کھجور کھانے اور دودھ پینے کا موقعہ شاید کبھی آپ کو نہیں ملا، چہ جائیکہ روزانہ دودھ پینے کا اور ایک مرتبہ یا دو مرتبہ پینے کا کو ئی وقت متعین نہیں ہوتا، جب بھی تھوڑا بہت دودھ مل جاتا، آپ پی لیا کرتے تھے، اِسی طرح جو بھی کھانے میں مل جاتا، تناول فرما لیا کرتے تھے، بہت زیادہ تکلف اور کھانے میں اہتمام نہیں فرماتے تھے، اور آپ کا یہ سب فقرو فاقہ اختیاری تھا ورنہ حق تعالی نے تو آپ سے یہ فرمایا تھا کہ: اگر آپ چاہیں، تو پہاڑوں کو سونا بنا دیا جائے“۔ جواب میں آپ نے عرض کیا: میں تو یہ چاہتا ہوں کہ ایک روز کھانا ملے تاکہ شکر اداء کروں، ایک روز بھوکا رہوں تاکہ صبر کرسکوں: کان رسول اللہ صلی اللہ علیہ وسلم: یحب الحلواء والعسل․ مشکوة ۳۶، عن عائشة قالت: کان یأتي علینا الشہر ما نوقد فیہ نارًا، إنما ہو التمر والماء․ مشکوة ۳۶۵، ومن السنة أن یبدأ بالملح ویختم بالملح․ الہندیة ۵/۳۳۷، زکریا۔ قال رسول اللہ صلی اللہ علیہ وسلم: عرض علي ربي لیجعل لي بطحاء مکة ذہباً، فقلت: لا یارب، ولکن أشبع یوماً وأجوع یوماً، فإذا جعت یوماً، تضرعت إلیک وذکر تک، وإذا شبعت، حمدتک وشکرتک․ مشکوة ۴۲۲․ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64780,deoband,متفرقات,دیگر
31-Aug-2020,https://darulifta-deoband.com/home/ur/others/64779,خواب میں نکاح دیکھنا,تقریباً دو ماہ پہلے ہی میرا نکاح ہوا ہے اور رخصتی نہیں ہوئی۔ میری بیوی صبح شام فون پر بات چیت کرتی ہے مگر بدتمیزی کر جاتی ہے اکثر. میں دل سے بہت پیار کرتا ہوں بیوی سے ، دو دن پہلے میری بیوی نے خواب دیکھا ک میں اسکا نکاح کسی سے کروا رہا ہوں اپنے گھر سے لے کر بیوی کو اسکی ماں ک گہر لے جاتا ہوں اور وہاں نکاح ہوتا ہے ، بیوی روتی ہے منت کرتی ہے مگر میں خوش ہتا ہوں اور مٹھائی تقسیم کرتا ہوں۔میں ان دنوں امارات میں نوکری کی تلاش میں ہوں اور بے روزگار ہوں۔ اس خواب کی تعبیر بتا دیں۔ بیوی روتی رہتی ہے ۔,"<p>بسم الله الرحمن الرحيم</p><p> Fatwa ID: 597-597/B=8/1437

اس خواب میں اس بات کی طرف اشارہ معلوم ہوتا ہے کہ آپ کی رخصتی جلد ہی ہونے والی ہے۔ اور امارات میں نوکری کچھ تاخیر اور پریشانی کے بعد ملے گی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64779,deoband,متفرقات,دیگر
31-Aug-2020,https://darulifta-deoband.com/home/ur/others/64765,جو لوگ ہولی مناتے ہیں ،ان کا کیا حکم ہے؟,جو لوگ ہولی مناتے ہیں ،ان کا کیا حکم ہے؟,"<p>بسم الله الرحمن الرحيم</p><p> Fatwa ID: 649-688/N=7/1437

ہولی اور دیوالی وغیرہ ہندوٴوں کے مذہبی تہوار ہیں، مسلمانوں کے لیے غیروں کے مذہبی تہواروں میں شرکت کرنا یا ان کا کوئی مذہبی تہوار منانا ہرگز جائز نہیں، سخت حرام ہے؛ بلکہ بعض صورتوں میں آدمی کافر اور دائرہ اسلام سے خارج ہوجاتا ہے، عن ابن عمر رضي اللّٰہ عنہما قال: قال رسول اللّٰہ صلی اللّٰہ علیہ وسلم: من تشبہ بقوم فہو منہم (سنن أبي داود، کتاب اللباس، باب في لبس الشہرة، ۲: ۵۵۹، رقم: ۴۰۳۱، ط: دار الفکر بیروت، مشکاة المصابیح، کتاب اللباس، الفصل الثاني ۲: ۳۷۵ ط: المکتبة الأشرفیة دیوبند) ، عن ابن مسعود رضي اللّٰہ عنہ عن النبي صلی اللّٰہ علیہ وسلم قال: من کثر سواد قوم فہو منہم، ومن رضي عمل قوم کان شریکًا في عملہ (کنز العمال، کتاب الصحبة من قسم الأقوال، ۹: ۲۲، رقم: ۲۴۷۳۵، ط موٴسسة الرسالة، بیروت) ، ویکفر بخروجہ إلی نیروز المجوس لموافقتہ معہم فیما یفعلون في ذٰلک الیوم وبشرائہ یوم النیروز شیئاً لم یکن یشتریہ قبل ذلک تعظیماً للنیروز لا للأکل والشرب وب؛ ھدائہ ذلک الیوم للمشرکین ولو بیضة، ……وبتحسین أمر الکفار اتفاقاً الخ (الفتاوی الہندیة ۲: ۲۷۶، ۲۷۷، ط مکتبة زکریا دیوبند عن البحر الرائق) ، اجتمع المجوس یوم النیروز فقال مسلم: خوب سیرت نہادند یکفر، ……وماجرت العادة فی سمرقند بنصب أمیرنوروز واجتماع الناس وخروجہم إلی آب رحمہ واجتماعہم فیہ ثلاثة أیام وإہداء الناس إلی أمیرنوروز فلاشک أنہم إذا أرادوا تعظیم الیوم بذالک کفروا وإن أرادوا غیرہ فالأصوب والأوجب ترکہ (الفتاوی البزازیة، کتاب ألفاظ تکون اسلاما أو کفراً، السادس فی التشبیہ، علی ہامش الہندیة ۶: ۳۳۳، ۳۳۴، ط مکتبة زکریا دیوبند) ، نیز فتاوی محمودیہ (۱۹: ۵۶۵- ۵۷۶، مطبوعہ: ادارہٴ صدیق ڈابھیل) دیکھیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64765,deoband,متفرقات,دیگر
01-Sep-2020,https://darulifta-deoband.com/home/ur/others/64636,ایک خواب کی تعبیر اور” سماع موتی“ کی بحث,میں لیٹا ہوا ہوں مجھے سفید چادر اڑھا دیا گیا ہے ، میرے ارد گرد میرے سارے رشتہ دار بیٹھے ہوئے ہیں،سب مغموم ہیں، بالکل نظارہ موت کا ہے اور میت میں ہوں ، مجھے حلق میں ایک تیز جلن محسوس ہوتی ہے جسے بیان نہیں کیا جا سکتا، میں چیخنا چاہتا ہوں مگر صرف اس لئے نہیں چیختا کہ لوگ کہیں گے کہ بہت ہی گناہگار تھا اس لئے روح بڑی تکلیف سے نکلی، میں نے ساری تکلیف برداشت کرلی ، اب میں سبھوں کی باتیں سن رہا تھا ، سمجھ رہا تھا مگر میں حرکت کرنے اور کلام کرنے سے قاصر تھا۔برائے کرم تعبیر بتائیں اور کیا سماع موتی کا زکر قرآن و حدیث میں ہے ۔,"<p>بسم الله الرحمن الرحيم</p><p> Fatwa ID: 691-639/Sn=7/1437

 (۱) اس خواب میں اس بات کی طرف اشارہ معلوم ہوتا ہے کہ آپ سے احکامِ شرعیہ پر عمل درآمد کرنے میں کوتاہی ہورہی ہے؛ اس لئے آپ اس کی طرف دھیان دیں اور احکامِ شرعیہ پرپورے طورپر عمل کرنے کی مکمل کوشش کریں۔
(۲) قرآن کریم کی سورہٴ فاطر میں ہے: وما یستوي الأحیاء ولا الأموات ،إن اللہ یُسمع من یشاء، وما أنت بمسمع من في القبور (فاطر:۲۲) اسی طرح سورہٴ نمل میں ہے إنک لاتسمع الموتی ولاتسمع الصم الدعاء إذا ولّوا مدبرین (نمل:۸) اور سورہٴ روم میں ہے: فإنک لاتسمع الموتی ولاتسمع الصم ا لدعاء إذا ولوا مدبرین (الروم:۳۰) ان آیتوں سے سماعِ موتی کی نفی ہوتی ہے، اس کے بر عکس بخاری شریف میں آپ صلی اللہ علیہ وسلم کا ارشاد ہے: العبد إذا وضع في قبرہ وتولی وذہب أصحابہ حتی إنہ یسمع قرع نعالہم أتاہ ملکان الحدیث(بخاری،باب المیت یسمع خفق النعال ،رقم:۳۳۸) اسی طرح ایک دوسری حدیث میں ہے: ․․․․نافع أن بن عمر أخبرہ قال: اطلع النبي صلی اللہ علیہ وسلم علی أہل القلیب، فقال: وجدتم ما وعد ربکم حقا؟ فقیل لہ: تدعو أمواتا ؟ فقال: ما أنتم بأسمع منہم ؛ولکن لایجیبون الحدیث(بخاری،۱۳۷،باب ما جاء فی عذاب القبر) یہ اور ان کے علاوہ بعض دیگر احادیث سے ”سماعِ موتی “ کا ثبوت ہوتا ہے؛اسی لئے یہ مسئلہ حضرات صحابہ کے زمانے سے ہی مختلف فیہ چلا آرہا ہے، بعض حضرات (مثلا حضرت عبد اللہ بن عمر) سماعِ موتی کے قائل ہیں جب کہ بعض ( مثلاحضرت عائشہ(رض)) اس کی نفی کرتے ہیں،چونکہ قرآن کریم میں جہاں بھی اِس (سماعِ موتی) کا ذکر آیا ہے ،وہاں ہر جگہ اس بات کی نفی کی گئی ہے کہ مردوں کو تم سنا نہیں سکتے ،کسی بھی آیت میں یہ نہیں کہا گیا ہے کہ مردے سنتے نہیں ہیں ،جب کہ احادیث میں سننے کا اثبات ہے؛اس لئے بعض علماء نے یہ تطبیق بیان فرمائی کہ مردوں میں سننے کی صلاحیت تو ہوسکتی ہے ؛لیکن ہم اپنے اختیار سے انھیں سنا نہیں سکتے؛ بلکہ اللہ تعالی جس کو چاہے سنا دیتے ہیں ،جس کو چاہے نہیں سناتے ،جن احادیث میں سننے کا ذکر ہے، وہ اسی پر محمول ہیں،بس جن مواقع میں حدیث کی روایات صحیحہ سے سننا ثابت ہے، وہاں سننے پر عقیدہ رکھنا چاہئے اور جہاں ثابت نہیں ہے وہاں دونوں احتمال ہیں؛اس لئے نہ قطعی اثبات کی گنجائش ہے نہ قطعی نفی کی۔تفصیل کے لئے دیکھیں: معارف القرآن (۶/۶۰۲،تفسیر سورہٴ نمل) احکام القرآن از مفتی محمد شفیع صاحب عثمانی(رح)،(تفسیر سورہٴ روم) اور فتاوی عثمانی( ۱/۶۶،ط:نعیمیہ دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64636,deoband,متفرقات,دیگر
