issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/nikah-marriage/36601,کیا میری لئے گناہ ہے,میری شادی چار سال پہلے ہوئی تھی، میرے شوہر کا رویہ میرے ساتھ بالکل ٹھیک نہیں تھا مگر اب ان کا رویہ ٹھیک ہوا ہے لیکن میں ان سے پیار نہیں کرتی،جب وہ مباشرت کرنا چاہتا ہے تو میرا دل نہیں چاہتا اور میں انکار کرتی ہوں، سوال یہ ہے کے انکار کرنے سے مجھے گناہ ملتاہے ۔ اور کیا میں مجبورً ا اظہار محبت کروں ؟,"<p>بسم الله الرحمن الرحيم</p><p> فتوی(ل): 267=169-2/1433

مباشرت کے وقت انکار کرنے سے آپ گنہ گار ہوں گی۔ شوہر کی اطاعت ہرامر مباح میں واجب ہے، ومنہا وجوب طاعة الزوج علی الزوجة إذا دعاہا إلی الفراش لقولہ تعالی: وَلَہُنَّ مِثْلُ الَّذِیْ عَلَیْہِنَّ بِالمَعْرُوْفِ (بدائع الصنائع: ۲/۶۵۰) اگر آپ کا دل نہ چاہے تو بھی آپ اظہار محبت کرتی رہیں، بالخصوص جب کہ آپ کے شوہر کا رویہ بھی آپ کے تئیں ٹھیک ہوچکا ہے، جبراً محبت کا اظہار کرنے سے آپ کو عند اللہ اجر ملے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36601,deoband,معاشرت,نکاح
29-Aug-2020,https://darulifta-deoband.com/home/ur/nikah-marriage/36585,نکاح میں جلدی کرنا,نکاح میں جلدی کرنا درست ہے یا نہیں؟,"<p>بسم الله الرحمن الرحيم</p><p> فتوی(م): 306=306-2/1433

بلاوجہ تاخیر مناسب نہیں، شادی کی عمر ہوجانے اور مناسب رشتہ مل جانے کے بعد جدل کرنا مطلوب ومستحسن ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36585,deoband,معاشرت,نکاح
25-Aug-2020,https://darulifta-deoband.com/home/ur/nikah-marriage/36486,مشوره,میرے اور میرے والدین سے بیوی ناراض ہو کر اپنے رشتہ دار کے گھر جا کر بیٹھی ہے، میں نے اپنی پوری کوشش کری تھی فرحین کو اپنانے کی ، لیکن وہ نہیں مانی۔ ابھی وہ الگ گھر کا مطالبہ کررہی ہے۔ میں اپنے بوڑھے والدین کو نہیں چھوڑ سکتا اور میں اکیلا گھر کا بیٹاہوں۔ میرے اوپر میری چھوٹی بہن ، میری بہن کی بیٹی اور میرے والدین کی ذمہ دار ی ہے۔ میری بیوی کہتی ہے کہ اگر بیوی اور بچے چاہئے تو میرے پاس آؤ ۔ میں تمہارے پاس نہیں آؤں گی۔ میرے والدین فرحین کے کے ماموں اور خالہ کے گھر کئی مرتبہ گئے کہ فرحین کو کسی طرح سمجھا کر لائیں اور ہم میں سے کوئی نہیں چاہتاتھا کہ ہمارے بچے کا مستقبل خراب ہو۔ ہم نے بہت کوشش کی مگر کامیاب نہیں ہوئے ۔ آپ مجھے کوئی اچھا مشورہ دیں۔ مجھے اپنے والدین اور بیوی میں سے کسی ایک سے رشتہ رکھنا ہے۔ آج پورے پانچ مہینے ہوگئے ہیں، لیکن کوئی خبر نہیں ہے میری بیوی کی ۔مجھ سے کوئی رابط نہیں ہوا ہے۔ میری مدد کریں ، میں بہت پریشان ہوں۔,"<p>بسم الله الرحمن الرحيم</p><p> فتوی(د): 292=32-2/1433

آپ کے والدین کو ذریعہ معاش کے لحاظ سے اور اپنی صحت وتندرستی کے لحاظ سے آپکی مدد اور تعاون کی کس قدر ضرورت ہے اس کی تفصیل معلوم ہونے کے بعد تفصیلی حکم لکھا جائے گا۔ البتہ یہ بات قطعی ہے کہ بیوی بچوں کی خاطر ماں باپ کو بے یار ومددگار چھوڑدینا قطعا جائز نہیں، سخت گناہ ہوگا۔ اسی طرح والدین کا بیٹے کو مجبور کرنا کہ بیوی کو ان کے ساتھ رکھے یا ان کی خدمت کرے یا ان کی جانب سے ظلم وزیادتی کی مشکلیں ہوں اور شوہر بیوی کو اپنے ماں باپ کے ساتھ انھیں حالات میں رہنے پر مجبور کرے یہ بھی جائز نہیں، سخت گناہ ہے۔ جس طرح بیوی بچوں کے حقوق ہیں اسی طرح والدین کے بھی حقوق ہیں، حالات اور ماحول نیز ضرورت کے تقاضے سے ہرایک کے حقوق ادا کرنے کی فکر کرنا ضروری ہے، ایسے حالات میں جب کہ آپ اپنے والدین کے اکلوتے لڑکے ہیں، بیوی کا آپ کو والدین سے جدا ہونے پر اصرار کرنا اگر بدون کسی معقول شرعی وجہ کے ہے تو غلط ہے، بیوی کو بھی اس پر دھیان دینا چاہیے کہ اگر اس پر ظلم و زیادتی کی شکل نہیں ہورہی ہے، تو والدین سے جدا کرنے کی فکر وکوشش نہ کرے جس سے آپ کے لیے الگ الگ ذمہ داریاں بڑھ جائیں گی اور والدین کو اذیت وتکلیف پہنچے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36486,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36476,رضاعت,گذارش ہے کہ ایک عورت نے ایک بچی کو دودھ پلایا ، اب وہ بچی بڑی ہوگئی ۔ لیکن اس (یعنی پہلی عورت کی رضاعی بیٹی )نے ایک اور بچی کو دودھ پلایا ، پر جب یہ دوسری بچی جس نے بعد میں دودھ پیا ہے، بڑی ہوگئی اور پہلی عورت نے اپنے بیٹے کا نکاح اس لڑکی سے (جو رضاعی رشتہ میں اس لڑکے کی بھانجی اور اس کی ماں کی نواسی لگتی ہے) کروادیا جس کو تقریبا 15/ مہینے ہوچکے ہیں اور دو دفعہ حمل بھی ضائع ہوچکاہے، لڑکی کی حقیقی والدہ اس بات سے انکار کررہی ہیں کہ مجھے نہیں پتا کہ کب میری بیٹی کو دودھ پلایا گیا ہے اور اگر اقرار کرتی ہیں تو پھر کیا ہوگا؟جس نے دودھ پلایا ہے وہ قسم کھانے کے لیے بھی تیار ہے کہ میں نے دودھ پلایا ہے ۔ براہ کرم، مسئلہ کی وضاحت فرمائیں کہ : (۱) کیا لڑکے اور لڑکی کا نکاح ہوا ہے یا نہیں؟ طلاق ہوگی کہ نہیں؟(۲) کیا حق مہر لاگو ہوگا؟(۳) اگر حمل ہے تو اس کا کیا کرے؟(۴) اگر نکاح جائز نہیں تھا اور ہوچکاہے تو کفارہ کیا ہے؟,"<p>بسم الله الرحمن الرحيم</p><p> فتوی(د): 455=48-3/1433

اگر میاں بیوی کا رضاعی ماموں بھانجی ہونا شرعی شہادت (دو عادل مرد یا ایک مرد اور عادلہ عورتوں) سے ثابت ہوجائے؛ تو مذکور سوالات کا جواب حسب ذیل ہوگا۔ 
(۱) دونوں کا نکاح، نکاحِ فاسد ہوا، اب معلوم ہونے پر تفریق واجب ہے۔ وفي النہایة: إذا وقع في قلبہ أنہا صادقة فالأولی والأحوط أن یتنزہ عنہا (قاضي خاں: ۱/۴۲۱) 
(۲) مہر کی ادائیگی واجب ہوگی، فلو وطئت لہا کما المہر (شامي: ۴/۴۱۵)
(۳) حمل کو ساقط نہ کرائیں؛ بلکہ اس کی ولادت ہونے دیں، اس نکاح کے ذریعے جو بچہ پیدا ہوگا وہ ثابت النسب ہوگا: ویثبت نسب الولد المولود في النکاح الفاسد (ہندیة: ۱/۳۳۰) وفي الہدایة ویثبت نسب ولدہا؛ لأن السبب یحتاط في إثباتہ إحیاء للولد؛ فیترتب علی الثابت من وجہ (الہدایة: ۲/۲۳۲-۲۳۳)
(۴) اب شوہر پر لازم ہے کہ وہ زبان سے کہہ دے کہ میں نے اپنی بیوی سے تعلقِ زوجیت ختم کردیا، پھر بیوی عدت گذارکر دوسری جگہ نکاح کرسکتی ہے: وبحرمة المصاہرة لا یرتفع النکاح حتی لا یحل لہا التزوج بآخر إلا بعد المتارکة وانقضاء العدّة (شامي: ۳/۳۷) وقد صرّحوا في النکاح: بأن المتارکة لا یتحقق إلا بالقول (شامي: ۲/۲۷۳)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36476,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36470,اہل کتاب سے نکاح,میرا سوال یہ ہے کہ اگر کوئی مسلم ایک اہل کتاب خاتون سے یعنی کرسچن سے شادی کرتا ہے تو وہ کیا جائز ہے ؟ اوراگر جائز ہے تو کیا اس خاتون کو اسلام قبول کرنا ضروری ہے یا پھر وہ اپنے مذہب پر قائم رہ کر نکاح میں رہ سکتی ہے ؟ کیا وہ مسلم اس کو اسلام قبول کیے بغیر اپنے نکاح میں رکھ سکتا ہے ؟ تفصیل سے جواب دیں۔,"<p>بسم الله الرحمن الرحيم</p><p> فتوی(د): 283=220-3/1433

اہل کتاب خاتون اگر اپنے اپنے اصل دین (عیسائیت یا یہودیت) پر قائم ہو، نیز عصمت مآب وپاک دامن ہو تب بھی ان کے ساتھ نکاح کرنا مکروہ ہے، اب جب کہ اس زمانے کے اکثر اہل کتاب الحاد، مذہب بیزاری، انکارِ آخرت وغیرہ کی شکار ہے، ظاہر ہے کہ ایسے لوگوں سے نکاح قطعا حلال نہ ہوگا اور قرآن کی اصطلاح میں اہل کتاب شمار نہ ہوں گے، اگر بالفرض نکاح کرنے کے لیے اسلام بھی قبول کرلے تب بھی ان سے نکاح کرنے سے احتیاط اولیٰ ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36470,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/36468,حالت حیض میں جماغ,جس کی اولاد نہ ہو وہ حا لت حیض میں اپنی عورت سے جماغ کرے یہ بات تجربہ سے ثابت ہے، تو ان کی اولاد ہو گی، سوال یہ ہے کہ ایسا کرنا جائز ہے یا نہیں؟,"<p>بسم الله الرحمن الرحيم</p><p> فتوی(ھ): 174=100-2/1433

حالت حیض میں جماع کرنا ناجائز وگناہِ کبیرہ بلکہ حرام ہے اور تجربہ کی بات بھی غلط نقل کی ہے، صحیح یہ ہے کہ حالت حیض میں جماع کرنے سے اولاد پیدا نہیں ہوتی، البتہ بہت سے امراضِ خبیثہ ومہلکہ میاں بیوی کے جسم میں پیدا ہوجاتے ہیں، یہی اہل تجربہ کا تجربہ بھی ہے اورحاذق اطباء کا قول بھی یہی ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36468,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36437,چوری چوری نكاح,"ایک لڑکا او ر لڑکی نے پانچ سال پہلے چوری چوری نکاح کیا، اپنے ماں باپ کو بتا ئے بغیر۔ ( لیکن لڑکی اپنے میکے میں ہی تھی اور اب بھی میکے میں ہی ہے ، لڑکے نے اس کو گھر نہیں لیا ہے)۔ ایک سال بعد لڑکی سے کچھ غلطیاں ہوئیں، وہ کسی غیر محرم سے ملتی جلتی تھی، مگر لڑکی نے زنا نہیں کیا تھا، تو لڑکی نے خود ہی اس غیر محرم سے رشتہ توڑ دیا ۔ اس کے بعد اس کے خواند کو پتا چالا۔ اور وہ بہت ناراض ہوا اور طلاق دینے کو تیار تھا۔ مگر لڑکی نے معافی مانگی اور اسے سب سچ بتا دیا اور لڑکے نے معاف کیا۔ اس کے بعد ان کے رشتے میں داڑ پڑ گیا ۔ .... لڑکا اس پر شک کرتا رہا ... تو لڑکے نے اسے چھوڈ دیا۔ اس کے ساتھ کوئی تعلق نہیں رکھا ۔ اس کے بعد تین مہینے تک اس سے دور رہا اور پھر بات کرنے لگا اور پھر ایک مہینے کے بعد چھوڑ دیا اور ایک سال تک پھر اس کو چھوڈ دیا لیکن لڑکے کے دوستوں نے اس پر بہت دباؤ کیا او ر لڑکا مجبور ہو گیا او ر پھر لڑکی کے ساتھ بات کرنے لگا اور پھر ایک سال کے بعد لڑکے نے لڑکی سے پوچھا کہ کیا تم سے اور کوئی غلطی ہوئی ہے جس کے بارے میں مجھے پتا نہیں ہے۔ لڑکی نے کہاں ہاں , اس سے یہ غلطی ہوئی ہے کی وہ غیر محرم کی طرف دیکھتی تھی، اور دوسروں کو خود کی طرف مائل (اتراکٹھ ) کرتی تھی (مگر لڑکی برقعہ پہنتی ہے) تو لڑکے نے اسے طلاق دیا۔ لڑکی نے کہا کہ وہ اسے اللہ کے لئے معاف کر دیتو لڑکے نے یہ بات سن کر مان گیا اور کہاکہ میں تمہیں اللہ کے لئے ایک اور موقع دیتا ہوں، مگر لڑکے نے پھر سے اسے چھوڑ دیا، وہ بالکل بھی اس کے رابطے میں نہیں رہا۔ اب ایک مہینہ پہلے لڑکی کو پھر سے پتا چلا ہے کہ اس کے خواند نے اپنے دوست سے کہا ہے کہ وہ اس کی بیوی سے کہے کہ اس نے طلاق دیدی ہے ..مگر اس کا دوست نہیں مانتا ہے۔ جب لڑکے سے پوچھا جاتا ہے کہ اگر تو نے اس کو دوسرا موقع دیا ہے تو اچانک طلاق کیوں؟ تو لڑکا کہتا ہے کی وہ پچھلی باتیں بھول گیا ہے اور پچھلی باتوں کی وجہ سے طلاق نہیں دے رہا بلکہ وہ طلاق اس لئے دے رہا ہے کیوں کہ اس کا ضمیر اسے اجازت نہیں دیتا .... مگر لڑکی کہتی ہے کی بے شک اس سے غلطی ہوئی ہے مگر لڑکے نے ہمیشہ اپنی جسمانی خواہش پوری کی ہے تو وہ اب اسے کیسے چھوڑ سکتا ہے؟وہ کہتی ہے کہ اللہ کے خوف کی وجہ سے اس نے اپنی غلطیاں قبول کی ہے اور اپنے خواند کو سب کچھ سچ بتایا ہے ... اور لڑکی نے اپنے خواند کی ساتھ جسمانی خواہش اس لئے پوری کی ہے کیوں کی وہ سچ میں اسے اپنا خواند مانتی تھی اور سوچتی تھی کی اسے ہر حال میں اپنے خواند کو خوش رکھنا ہے .... مگر اب وہ لڑکا اسے اپنانے کے لیے تیار نہیں ہے ..... مگر اب ہم نے لڑکی کو سمجھایا کہ جس لڑکے نے اسے اس طرح چھوڑدیا وہ اچھا لڑکا نہیں ہو سکتا (لڑکا خود کو مومن ، مسلم کہتا ہے، پانچوں اوقات نماز پڑھتا ہے، دین کی بڑی بڑی باتیں کرتا ہے )... اور لڑکی اب لڑکے سے رشتہ توڑنے کے لئے تیار ہے۔ اب مسئلہ یہ ہے کہ لڑکی کہتی ہے کہ وہ آگے اپنی زندگی میں ایک مومن مسلم سے شادی کرنا چاہتی ہے مگر کون اسے اپنائے گا؟.. وہ کہتی ہے کہ وہ کسی مسلم کو دھوکہ نہیں دے سکتی کہ وہ کنواری ہے مگر اس کی سچائی سن کر کون اپنائے گا اسے؟وہ کہتی ہے کہ وہ اگر دنیا میں یہ بات چھپا بھی لے مگر آخرت میں کیا کرے گی؟ مگر، اگر اس نے یہ بات بتائی تو اس کی زندگی برباد ہو جائے گی۔(اور لڑکے نے لڑکی سے زبردستی یہ بات منوائی ہے کہ اگر وہ رشتہ نہیں توڑے گا ٹوہ وہ دوسری بیوی کو گھر لائے گا۔ اور لڑکی نے دباؤ میں آ کر اس بات کے لئے ہاں کردیا تھا ۔","<p>بسم الله الرحمن الرحيم</p><p> فتوی(د): 273=160-2/1433

صورت مذکورہ میں اگر شرعی گواہوں (کم ازکم دومرد یا ایک مرد اور دو عورتوں) کی موجودگی میں چوری چوری نکاح کیا تھا، تو نکاح منعقد ہوگیا تھا، پھر اگر خاوند نے دونوں مرتبہ صرف ایک ایک طلاق دی اور دوسری طلاق کے بعد ابھی تک لڑکی (بیوی) کی عدت نہیں گزری تو شوہر رجوع کرسکتا ہے؛ لیکن عدت گزرنے کے بعد نکاح جدید کے بغیر رشتہ برقرار رکھنا جائز نہیں ہوگا، بہرحال اگر رشتہ توڑکر لڑکی دوسری جگہ نکاح کرنا چاہتی ہے تو اپنی سرگزشت کو سنائے بغیر بھی نکاح کرسکتی ہے، البتہ زبان سے یہ ظاہر نہ کرے کہ میں کنواری ہوں؛ لیکن بہتر یہ ہے کہ اپنی ولی اور سرپرست سے حقیقت حال بتلادے پھر اگر وہ مناسب سمجھے تو صحیح صورت حال بتلاکر کہیں نکاح کردے؛ تاکہ آئندہ کوئی ناخوشگوار واقعہ پیدا نہ ہو، اگر مناسب نہیں سمجھتے تو صحیح صورتِ حال بتلائے بغیر بھی نکاح کرسکتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36437,deoband,معاشرت,نکاح
27-Aug-2020,https://darulifta-deoband.com/home/ur/nikah-marriage/36435,کیا کسی کا نکاح فون پر ہو سکتا ہے؟ اگر ہاں تو کیسے اور کن شرائط کیساتھ؟,کیا کسی کا نکاح فون پر ہو سکتا ہے؟ اگر ہاں تو کیسے اور کن شرائط کیساتھ؟,"<p>بسم الله الرحمن الرحيم</p><p> فتوی(د): 288=179-2/1433

شرعاً نکاح صحیح ہونے کے لیے ایجاب وقبول کی مجلس ایک ہونے کے ساتھ ساتھ ایسے دو گواہوں کا ہونا ضروری ہے جو مجلس نکاح میں بجسدہ موجود ہوں اوردونوں عاقدین کے کلام کو بغیر کسی اشتباہ کے سن رہے ہوں؛ لہٰذا فون پر نکاح کرنا شرعاً درست نہیں کیونکہ اس میں اشتباہ کا اندیشہ رہتا ہے۔ فقہاء نے دیوار کے پیچھے سے کوئی چیز سن کر اس کی گواہی دینے کو ناجائز لکھا ہے إذا سمعہ من وراء الحجاب لا یسعہ أن یشہد لاحتمال أن یکون غیرہ إذا النغمة تشبہ النغمة․ البتہ فون کے ذریعے توکیل کا طریقہ اختیار کیا جاسکتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36435,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36421,بیوی کی ما اور گھر والو سے پریشانی,قابل احترام مولوی صاحب ، مجھے ایک لڑکی ہے، ہمارے شادی کو ۱۴ مہینے ہوئے ہیں ، اس ۱۴ مہینے میں میری بیوی کے گھروالے اسے کئی بار اپنے گھر لے کر گئے ہیں۔ڈیلوری کے ۳ مہینے بھی بیوی وہ اپنی ماں کے گھر رہی، ڈیلوری کے بعد ۴۰ دن تک بھی رہی ، جب میں نے اسے گھر لاایا تو پھر ۹ دن بعد پھر اپنے میکے چلی گئی ۔ میں اس بات سے پریشان ہوں ،میں اپنے گھر کا اکیلا لڑکا ہو ں، اور میں بیرون ملک جانا چاہتا ہوں، بیوی کی ضد ہے کہ میں نہ جاوَں ۔ اب وہ اپنی ماں کے گھر کے جا بیٹھی ہے ۔ اور اس بات پر اڑی ہے کہ تم نہ جاوَ ، ورنہ میں تمہارے گھر نہیں آوَ ں گی ۔ ابھی میرا جانا طے نہیں ہے۔ اوریہ سب اس کی ما ں نے بھی بہکایا ہے ،وہ اپنی ماں کے کہنے پر چلتی ہے۔ براہ کرم، اس بارے میں کوئی حل بتائیں۔,"<p>بسم الله الرحمن الرحيم</p><p> فتوی(م): 261=261-2/1433
	
بیوی کو اپنی ضد پر رہ کر شوہر کی ناراضگی نہ مول لینی چاہیے، میکے جانا ناجائز نہیں ہے، لیکن شوہر کی اجازت کے بغیر جانا اور بلانے پر نہ آنا درست نہیں، آپ اگر اپنے ملک (انڈیا) میں کام تلاش کرلیں تو میرے خیال میں یہ بہتر ہو بیوی کی بات بھی رہ جائے گی اور اپنے گھروالوں، بیوی بچے کی نگرانی بھی بہتر طریقے پر ہوسکے گی، باہر ملک جانے سے بسا اوقات مسائل کھڑے ہوجاتے ہیں، اور آپ گھر میں جب تنہا ہیں تو اور بھی ذمہ داری بڑھ جاتی ہے، بہرحال آپ غور فرمالیں، چار ماہ تک بیوی سے دور رہنے میں اس کی اجازت ورضامندی شرط نہیں، اس سے زائد کے لیے بیوی کی اجازت ضروری ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36421,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36411,نکاح کے بعد اگر ایک عرصے تک رخصتی نہ ہوتو کیا نکاح رہتا ہے یا نہیں؟,نکاح کے بعد اگر ایک عرصے تک رخصتی نہ ہوتو کیا نکاح رہتا ہے یا نہیں؟,"<p>بسم الله الرحمن الرحيم</p><p> فتوی(ل): 171=96-2/1433

جی ہاں! نکاح باقی رہتا ہے، خواہ طویل عرصے تک رخصتی نہ ہو۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36411,deoband,معاشرت,نکاح
29-Aug-2020,https://darulifta-deoband.com/home/ur/nikah-marriage/36387,ایک بیوی اپنے شوہر سے کہتی ہے کہ اگر آپ نے مجھے ٹچ )چھوا ( کیا تو یہ مجھ پر حرام ہو گا تو اس کا نکاح پر کیا اثر پڑے گا؟اور اگر شوہر اسے ٹچ کرتا ہے تو کیا اسے اس کا گناہ ہو گا؟,ایک بیوی اپنے شوہر سے کہتی ہے کہ اگر آپ نے مجھے ٹچ )چھوا ( کیا تو یہ مجھ پر حرام ہو گا تو اس کا نکاح پر کیا اثر پڑے گا؟اور اگر شوہر اسے ٹچ کرتا ہے تو کیا اسے اس کا گناہ ہو گا؟,"<p>بسم الله الرحمن الرحيم</p><p> فتوی(ل): 164=84-2/1433

بیوی کے اس جملہ کا نکاح پر اثر نہیں پڑے گا نیز اگر شوہر اپنی بیوی کو چھوتا ہے تو وہ گنہ گار نہ ہوگا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36387,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/36309,انٹرنیٹ پر نکاح کا حکم,مفتی صاحب، آج کل انٹرنیٹ کا دور ہے اور آج کا انٹرنیٹ بہت فاسٹ ہے آدمی دوسرے کی حرکت اور سکنات کو بغیر کسی اشتباہ کے اچھی طرح سمجھ بھی سکتا ہے اور بغیر کسی دقّت اور پریشانی کے پہچان بھی سکتا ہے تو کیا آج کل انٹرنیٹ پر ان لائن ہو کر جب کہ کیمرہ بھی چل رہا ہو اور ایک دوسرے کو پہلے سے بھی پہچانتے ہوں تو کیا نکاح کرنا جائز ہے یا نہیں ؟؟ اگر نہیں تو کیوں ؟ جب کہ کسی قسم کے دھوکے کا کوئی خطرہ بھی نہیں ؟,"<p>بسم الله الرحمن الرحيم</p><p> فتوی(د): 236=140-2/1433

اس طریقہ سے نکاح درست نہیں ہوگا، نکاح کے لیے لڑکے لڑکی یا ان کے وکیل کا ایک مجلس میں موجود ہوکر دو گواہوں کے سامنے ایجاب وقبول کرنا ضروری ہوتا ہے۔ کیا انٹرنیٹ کے فاسٹ دور میں اگر کسی کو عدالت میں گواہی دینا ہو تو وہ موبائل یا انٹرنیٹ سے گواہی دے سکتا ہے؟ عدالت اس کی گواہی تسلم کرلے گی اگر نہیں تو کیوں؟
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36309,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36293,دو نکاح,میرے والدین میری شادی کرا رہے ہیں مگر میں کسی سے وعدہ کیا ہوں شادی کا تو کیا میں دو شادی کر سکتاہوں؟,"<p>بسم الله الرحمن الرحيم</p><p> فتوی(م): 211=211-2/1433

دو شادی کرنا ممنوع نہیں ہے لیکن دو بیویوں کے حقوق مساوی طور پر ادا کرنا ایک مشکل امر ہے، عوماً حق تلفی ہوہی جاتی ہے، اگر عدل و انصاف نہ ہوسکے تو قرآن کا حکم یہ ہے کہ ایک ہی پر اکتفاء کرو فإِن خِفْتُمْ أنْ لاَّ تعدِلُوا فواحدةً (نساء) پھر اپنی پسند پر والدین کی پسند کو ترجیح دینا خیر وبرکت کا ذریعہ ہے، اس لیے بہتر یہی ہے کہ والدین جہاں شادی کرانا چاہتے ہیں، صرف اسی پر اکتفا کرلیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36293,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36283,شوہر نشہ کی حالت میں وہ اپنی بیوی کو گناہ کرنے کا حکم دیتا ہے,میری ایک بہن سوال کرنا چاہتی ہیں کہ ان کی شادی کو 11سال ہو گئے ہیں، وہ دونوں ایک دوسرے سے بہت محبّت کرتے ہیں لیکن کچھ عرسے سے ان کے شوہر نے شراب پینی شروع کر دیا ہے اور نشہ کی حالت میں وہ اپنی بیوی کو گناہ کرنے کا حکم دیتے ہیں، وہ ان سے بھی بہت محبّت کرتی ہیں انہیں چھوڑنا نہیں چاہتیں اور پریشان بھی بہت ہیں ایسی حالت میں انہیں کیا کرنا چاہیے ؟,"<p>بسم الله الرحمن الرحيم</p><p> فتوی(م): 214=214-2/1433

شوہر بیوی کے درمیان محبت کا معاملہ شریعت میں مطلوب اور مستحسن ہے، یہ اچھی علامت ہے کہ زوجین ایک دوسرے سے بہت محبت کرتے ہیں؛ لیکن شوہر کے شراب پینے کی عادت اور اس حالت میں بیوی کو گناہ کا حکم دینا یہ نہایت قبیح فعل ہے، گناہ عظیم ہے، بیوی پر اس حکم کی بجاآوری جائز نہیں، لا طاعة لمخلوق في معصیة الخالق (الحدیث) حکمت اور نرمی سے بیوی اپنے شوہر کو سمجھائے، شراب کی جگہ کوئی دوسری چیز (جائز مشروب) دے کر شراب چھڑانے کی کوشش کرے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36283,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36237,حرمت مصاہرت کے ثبوت کے لیے باریک شرطیں ہیں، ثابت ہوجانے پر نکاح پر یقینا اثر پڑے گا,میرا سوال یہ ہے کہ اگر کوئی سسر اپنی بہو پر بری نظر رکھتاہے یا اس کے بارے میں غلط گمان اپنے دل میں رکھتاہے اور بہو کو اس بات کا یقین ہے کہ اس کا سسر اسے بری نیت سے دیکھتاہے۔ اور ایک دن وہ اپنی بہو کے جسم پر یعنی چھاتی /سینے پر ہاتھ لگاتاہے یا کبھی اس کا ماتھا چومتاہے اور جب بہو اسے کہتی ہے کہ میرا آپ کا حساب آخرت میں ہوگا تو وہ اس کام سے انکاری ہوجاتاہے تو کیا اس سے بہو کے نکاح پر تو اثر نہیں پڑتا؟ اگر پڑتاہے یا کوئی بھی مسئلہ ہے تو قرآن وحدیث کی روشنی میں اس کی وضاحت فرمائیں۔,"<p>بسم الله الرحمن الرحيم</p><p> فتوی(م): 163=163-2/1433

مذکورہ معاملہ حساس اور نازک ہے، حرمت مصاہرت کے ثبوت کے لیے باریک شرطیں ہیں، ثابت ہوجانے پر نکاح پر یقینا اثر پڑے گا، اس معاملے کے مقامی مستند عالم یا ماہر مفتی سے زبانی بیان کرکے حکم شرعی دریافت کرلیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36237,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/36225,دوسرا نکاح,میری شادی ہو چکی ہے، تین بچے ہیں پچھلی زندگی کافی خرافات میں گزری ، الحمدللہ حج سے واپسی کے بعد نماز کی پابندی، روزے کی پابندی ،مختصر یہ کہ تمام امور پابندی سے ادا کرنے کی کوشش کرتا ہوں دعا کیجئے، اللہ آسان فرما ئے، لیکن دل کبھی کبھی خرافات کی طرف مائل ہو تا ہے، ایسا لگتا ہے کی بہک نہ جاؤ ں، اس حالت میں کیا دوسرا نکاح کرسکتاہوں۔,"<p>بسم الله الرحمن الرحيم</p><p> فتوی(د): 174=103-2/1433

دوسرے نکاح کی ضرورت کیوں محسوس ہورہی ہے؟ بیوی بچے موجود ہیں ان سے دل بہلائیں اولاً دوسری شادی کرنے کے لیے کڑی شرط یہ ہے کہ دونوں بیوی کے حقوق مساویانہ طور پر ادا کرنے کی آدمی کے اندر قدرت (مالی اور جسمانی) موجود ہو نیز مساوی برتاوٴ کرنے کے آداب وحقوق معلوم ہوں اور اپنی طبیعت پر ایسا قابو ہو کہ باوجود تقاضہ کے خلافِ انصاف معاملہ نہ کرے۔ دوم یہ کہ تجربہ کی روشنی میں بلا شدید ضرورت کے ایسا اقدام کرنا مزید مشکلات اور پریشانیوں کا باعث بن جاتا ہے، کبھی زوجہ قدیمہ کی طرف سے کبھی جدیدہ کی طرف سے لہٰذا ان امور پر اچھی طرح غور کرکے مشورہ کے بعد کوئی قدم اٹھائیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36225,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36200,اگر دو سگی بہنوں میں سے اگر چھوٹی بہن نے کم عمری میں بڑی بہن کا دودھ پیا ہو تو کیا دونوں کی اولاد کے درمیان نکاح ہو سکتا ہے َ؟,امید ہے کہ صحت و ایمان کی بہترین حالت میں ہوں گے۔ میں آپ سے یہ دریافت کرنا چاہتا ہوں کہ اگر دو سگی بہنوں میں سے اگر چھوٹی بہن نے کم عمری میں بڑی بہن کا دودھ پیا ہو تو کیا دونوں کی اولاد کے درمیان نکاح ہو سکتا ہے َ؟,"<p>بسم الله الرحمن الرحيم</p><p> فتوی(ل): 128=71-2/1433

مذکورہ بالا صورت میں اگر چھوٹی بہن نے مدت رضاعت میں اپنی بڑی بہن کا دودھ پیا ہے تو دونوں سگی بہنوں کی اولاد کا آپس میں ماموں/ بھانجی یا بھانجہ اور خالہ کا رشتہ ہوگا اور جس طرح نسبی ماموں اور خالہ سے نکاح حرام ہے، اسی طرح رضاعی ماں اور خالہ سے بھی نکاح حرام ہے، اس لیے دونوں بہنوں کی اولاد کا آپس میں نکاح نہیں ہوسکتا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36200,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36089,مذہب اسلام میں بوقت نکاح مہر کی حیثیت کیا ہے اور مہر کس لئے رکھا گیا ہے ؟,مذہب اسلام میں بوقت نکاح مہر کی حیثیت کیا ہے اور مہر کس لئے رکھا گیا ہے ؟,"<p>بسم الله الرحمن الرحيم</p><p> فتوی(م): 115=115-1/1433

مہر بیوی کا مالی حق ہے جو شوہر پر نکاح کے بعد لازم ہوتا ہے، یہ اس لیے رکھا گیا ہے تاکہ عورت کا بے حیثیت ہونا لازم نہ آئے اور اس کی دلجوئی ہوسکے، اللہ تعالیٰ نے قرآن میں فرمایا: اَنْ تَبْتَغُوْا بِاَمْوَالِکُمْ یعنی اپنے مالوں کے ذریعہ حلال عورتیں تلاش کرو، اور ان کو اپنے نکاح میں لاوٴ، ابوبکر جصاص نے احکام القرآن میں لکھا ہے کہ اس سے دو باتیں معلوم ہوئیں: ایک یہ کہ نکاح مہر سے خالی نہیں ہوسکتا، دوسرے یہ کہ مہر وہ چیز ہونی چاہیے جس کو مال کہا جاسکے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36089,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36044,پوچھنا یہ ہے دو بہنیں ہیں۔ ایک بہن کی اولاد میں صرف بیٹیاں ہیں اسکا کوئی بیٹا نہیں ہے اور اگر وہ اپنی دوسری بہن سے بیٹا گود لیتی ہے تو وہ دوسری بہن کا بیٹا اسکی بیٹیوں کے لئے محرم ہو گا یا نامحرم ہو گا؟ تفصیلی جواب عنایات فرمیں۔ شکریہ۔,پوچھنا یہ ہے دو بہنیں ہیں۔ ایک بہن کی اولاد میں صرف بیٹیاں ہیں اسکا کوئی بیٹا نہیں ہے اور اگر وہ اپنی دوسری بہن سے بیٹا گود لیتی ہے تو وہ دوسری بہن کا بیٹا اسکی بیٹیوں کے لئے محرم ہو گا یا نامحرم ہو گا؟ تفصیلی جواب عنایات فرمیں۔ شکریہ۔,"<p>بسم الله الرحمن الرحيم</p><p> فتوی(د): 161=89-1/1433

گود لینے سے بچہ گود لینے والے کے حق میں حقیقی بیٹے کے درجہ میں نہیں ہوتا نہ اس سے رشتہ محرمیت (اگر پہلے سے نہ ہو) ثابت ہوتا ہے، نہ ہی حق وراثت۔ لہٰذا گود لینے والی تو اس بچہ کی خالہ اورمحرم ہے، مگر اس کی بیٹیاں نامحرم ہیں جن سے اس بچہ کا نکاح ہوسکتا ہے، جائز ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36044,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/36029,ولیمہ,فتوی(ل): 1841=1295-12/1432 ولیمہ کا وقت زوجین کی ملاقات کے بعد ہے، جس روز زوجین کی ملاقات ہو، اسی دن یا اس کے اگلے روز دعوت ولیمہ کردی جائے، اگر نکاح کے بعد زوجین کی قربت سے پہلے دعوت ولیمہ کردی جائے تو بعض حضرات کے قول کے مطابق اس سے بھی ولیمہ کی سنیت ادا ہوجائے گی۔ واللہ تعالیٰ اعلم میرے اس سوال کے جواب میں نہ تو حدیث کی روشنی ہے اور نہ ہی قرآن کی اور بعض لوگوں سے کون مراد ہے مجھے معلوم نہیں کیوں کے میں نبی کریم صلی اللہ علیہ وسلم کا طریقہ جاننا چاہتا ہوں کیا آپ کے پاس اس معاملے میں کوئی حدیث ہے یا نہیں؟ جواب دیکر شکریہ کا موقع عنایت فرمائیں۔,"<p>بسم الله الرحمن الرحيم</p><p> فتوی(ل): 200=115-2/1433
	
اصل مسئلہ تو شروع میں لکھ دیا گیا ہے کہ ولیمہ کا مسنون ومستحب طریقہ یہ ہے کہ زوجین کی ملاقات کے اسی روز یا اس کے اگلے روز دعوتِ ولیمہ کی جائے، احادیث سے بھی یہی معلوم ہوتا ہے کہ آنحضرت صلی اللہ علیہ وسلم نے ولیمہ کی دعوت زفاف کے بعد کی ہے۔ عن أنس رضي اللہ عنہ قال: أولم رسول اللہ صلی اللہ علیہ وسلم حین بنی بزینب بنت جحش فأشبع الناس خبزًا ولحمًا (مشکاة: ۲۷۸) وعنہ رضي اللہ عنہ وکان أول ما أنزل في مبتنی رسول اللہ صلی اللہ علیہ وسلم بزینب بنت جحش أصبح النبي صلی اللہ علیہ وسلم عروسًا، فدعا القوم فأصابوا من الطعام ثم خرجوا وبقي رہط منہم الحدیث، وقال في الفتح: وحدیث أنس في ہذا الباب صریح في أنہا أي الولیمة بعد الدخول لقولہ فیہ، أصبح عروسًا بزینب فدعا القوم (إعلاء السنن: ۱۱/۱۱) البتہ اگر کسی نے دعوت ولیمہ زوجین کی قربت سے پہلے کردی تو بعض حضرات کے قول کے مطابق اس سے بھی ولیمہ کی سنیت ادا ہوجائے گی جیسا کہ پہلے سوال کے جواب میں لکھا گیا ہے، صاحب مرقاة ملا علی قاری رحمہ اللہ لکھتے ہیں، قیل: أنہا تکون بعد الدخول، وقیل عند العقد وقیل عندہما (مرقاة: ۶/۲۵۰) غالبا اس کی وجہ یہ ہوسکتی ہے کہ ولیمہ کی مشروعیت اظہار خوشی وغیرہ کے لیے ہے، اور یہ خوشی نفس عقد سے بھی حاصل ہوجاتی ہے، نیز حدیث میں بھی اس کی صراحتاً ممانعت وارد نہیں ہوئی ہے جس کی وجہ سے زفاف کو ولیمہ کیل یے شرط کہا جائے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36029,deoband,معاشرت,نکاح
