issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/talaq-divorce/39257,باپ دادا کا کیا ہوا نکاح بہر صورت اور ہمیشہ لازم اور ناقابل فسخ نہیں ہوتا,اگر ایک لڑکی کا نکاح اس کے والد نے کسی سے کرایا، لڑکی نے بعد از بلوغ خلاف احناف خیار بلوغ کے لئے عدالت سے رجو کیا ، پاکستان کے قانون کے مطابق اسے خیار بلوغ دے کر آزاد کردیاگیا، قابل توجہ امر یہ ہے کہ عدالت کا یہ حکم نافذ ہے یا نہیں؟,"<p>بسم الله الرحمن الرحيم</p><p> فتوی: 312-324/N=6/1433

باپ دادا کا کیا ہوا نکاح بہر صورت اور ہمیشہ لازم اور ناقابل فسخ نہیں ہوتا بلکہ بعض صورتوں میں باپ دادا کے کیے ہوئے نکاح میں بھی خیارِ بلوغ حاصل ہوتا ہے۔ کذا فی الدر والرد (کتاب النکاح باب الولی: ۴/۱۷۲، ط: زکریا دیوبند) وجواہر الفقہ: ۲/۱۱۶-۱۲۰) اس لیے جب تک یہ معلوم نہ ہو کہ اس سلسلہ میں عدالت پاکستان کا قانون کیا ہے؟ اور عدالت نے کس بنیاد پر باپ کے کیے ہوئے نکاح کو فسخ کیا ہے؟ عدالت پاکستان کے فیصلہ کی صحت اور عدم صحت کے متعلق کچھ نہیں کہا جاسکتا۔ 

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39257,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/39234,زبردستی طلاق,میرا زبردستی کا طلاق برائے خلع ہوا ہے ۔زبردستی کاخلع کہ پہلے سے ہی کورٹ میں ہو اور مجھ سے بعد میں دستخط لیا جائے تو کیا ہوگا؟ اور میں دینا نہیں چاہ رہا تھا بلکہ زبردستی لیا گیا اور خلع کر لیا گیا کہ خلع ہے ، طلاق نہیں ہے، دھمکی دے کر لیا گیا ہے تو اس میں تین طلاق بھی لکھی ہوں تو کیا حکم ہوگا؟ میرے دو چھوٹے بچے ہیں میں نے زبانی طور پر کچھ نہیں کہا، صرف تیار شدہ کاغذات پر دستخط کیا بس ، آپ کی مہر بانی ہوگی رہنمائی فرمائیں۔,"<p>بسم الله الرحمن الرحيم</p><p> فتوی: 1178-988/B=6/1433

بہتر یہ ہوگا کہ اس مسئلہ کو آپ اپنے یہاں کے علماء ومفیتان کرام کے ذریعہ حل فرمائیں، ہمارے سامنے خلع کی تفصیل نہیں ہے، زبانی ہوا یا تحریری ہوا، بغیر تفصیلی معلومات کے اور بغیر دونوں فریق کی مسل دیکھے ہوئے ہم کچھ نہیں لکھ سکتے ہیں۔ آپ اپنے یہاں کے مفتیانِ کرام کے پاس پوری مسل پیش کرکے اپنی رہنمائی حاصل کریں۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39234,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/39198,تین طلاقوں كے بعد كسی طرح كا تعلق باقی نہیں رہتا,ارشاد نے اپنی بیوی تبسم کو تین طلاق دیدی ہے، اس کے بعد وہ لڑکی اسی گھر میں عدت گذارری ہے جس میں شوہر رہتاہے، تبسم عدت گذارنے کے بعد بھی ارشاد کے گھر رہ رہی ہے ، نہ اس لڑکی کے گھروالے اسے آکر لے جاتے ہیں اور نہ ہی ارشاد یا اس کے گھر والے اسے پہنچاتے ہیں، تبسم کے گھر والے اس سے بیزار ہیں۔ تبسم کہتی ہے کہ اگر کوئی بھی مجھے اس گھر سے نکالے تو میں زہر کھالوں گی، نیز تبسم جس طرح طلاق سے پہلے اپنے شوہر کے ساتھ رہتی تھی اسی طرح طلاق کے بعد بھی رہ رہی ہے۔ آں جناب سے التجاہے کہ تشفی بخش جواب سے نوازیں۔,"<p>بسم الله الرحمن الرحيم</p><p> فتوی: 1240-478/L=8/1433

صورت مسئولہ میں اگر واقعی ارشاد نے اپنی بیوی تبسم کو تین طلاق دیدی ہے تو ان دونوں کا باہم زوجیت کا رشتہ بالکلیہ ختم ہوگیا، اب بغیر حلالہ شرعی کے ان دونوں کے باہم نکاح ہونے اور ساتھ رہنے کی کوئی صورت نہیں ہے، تین طلاق کے باوجود تبسم کا ارشاد کے ساتھ حسب سابق رہنا قطعا ناجائز وحرام ہے، اگر دونوں میں صحبت ہوتی ہے تو صحبت زنا شمار ہوگی، ارشاد اور تبسم پر اب فرض ہے کہ اللہ کے حدود پر قائم رہیں اور فوراً علاحدگی اختیار کرلیں اگر یہ دونوں علاحدگی اختیار نہیں کرتے تو اہل محلہ کی یہ ذمہ داری ے کہ وہ کسی بھی طرح دونوں میں علاحدگی کرادیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39198,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/39167,کیا 3 طلاق ایک ساتھ دینے سے طلاق ہو جاتی ہے؟,اسلام ۳ طلاق کے بارے میں کیا کہتاہے؟ کیا 3 طلاق ایک ساتھ دینے سے طلاق ہو جاتی ہے؟ براہ کرم، قرآن یا احادیث کی روشنی میں بتائیں۔,"<p>بسم الله الرحمن الرحيم</p><p> فتوی: 1128-948/B=6/1433

سنت طریقہ طلاق دینے کا یہ ہے کہ صرف ایک طلاق اور وہ بھی پاکی کی حالت میں دے اور پھر چھوڑدے جب عدت گذرجائے گی تو اس کے بعد وہ جہاں چاہے نکاح کرسکتی ہے، شوہر کو بھی آئندہ سوچنے سمجھنے کا موقعہ مل سکتا ہے کہ اگر اسے اپنی حماقت سمجھ میں آئی تو عدت کے اندر رجعت کرسکتا ہے۔
=======================
ایک ساتھ تین طلاق دینا خلافِ سنت طریقہ ہے لیکن اگر کوئی دیتا ہے تو تینوں واقع ہوجائیں گی۔(م)

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39167,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/39100,حضرت عویمر عجلانی رضی اللہ عنہ نے رسول اللہ صلی اللہ علیہ وسلم کے سامنے ایک وقت میں تین طلاقیں اپنی بیوی کو دیں، تو رسول اللہ صلی اللہ علیہ وسلم نے ان تینوں کو نافذ فرمادیا,میرا ایک دوست ہے اور اس دوست نے اپنی بیوی کی بدزبانی اور بدتمیزی کی وجہ سے اپنے غصہ کو قابو نہ کرسکا اور اس نے صاف الفاظ میں تین مرتبہ طلاق کہہ دیا۔ بعد میں میرے دوست کے والد نے بتایا کہ رجوع کرسکتے ہو کیوں کہ ایک نشست میں تین دفعہ کہو یا سو دفعہ کہو طلاق ایک ہی مانی جائے گی، اس طرح میرے دوست نے رجو ع کرلیا اور اس معاملات کو گذرے ہوئے دس سال ہوگئے اور اب رجوع کے بعد اس کی اولاد بھی ہیں۔ میرا دوست یہ جاننا چاہتاہے کہ اس کا رجوع شریعت کی روشنی میں صحیح رہا یا غلط ؟اس لیے آپ سے گذارش ہے کہ قرآن وحدیث کی روشنی میں رہنمائی فرمائیں۔,"<p>بسم الله الرحمن الرحيم</p><p> فتوی: 1221-209/B=7/1433

جب آپ کے دوست نے غصہ میں تین طلاقیں اپنی بیوی کو دیدیں تو یہ تینوں واقع ہوکر مغلظہ ہوگئیں، اس میں حلالہ شرعی کے بغیر بیوی سے رجوع کرنا جائز نہیں، قرآن میں صاف موجود ہے: فَاِنْ طَلَّقَہَا فَلاَ تَحِلُّ لَہ مِنْ بَعْدُ حَتَّی تَنْکِحَ زَوْجًا غَیْرَہ اور بخاری شریف مسلم شریف ابوداوٴد شریف میں صراحت کے ساتھ حدیث موجود ہے کہ حضرت عویمر عجلانی رضی اللہ عنہ نے رسول اللہ صلی اللہ علیہ وسلم کے سامنے ایک وقت میں تین طلاقیں اپنی بیوی کو دیں، تو رسول اللہ صلی اللہ علیہ وسلم نے ان تینوں کو نافذ فرمادیا، آپ کے دوست کے والد نے قرآن وحدیث کے خلاف مسئلہ بتایا۔ ان کو ایک مجلس میں اگر کوئی تین روپے دے تو وہ ایک ہی شمار کریں گے؟ انھوں نے آپ کے دوست کو غلط مسئلہ بتاکر دس سال سے حرام کاری اور زنا کاری کرارہے ہیں، جو اولاد اس دس سال کے اندر ہوئی ہے وہ آپ کے دوست کے وارث نہ ہوں گے۔ دس سال کے بعد آپ پوچھ رہے کہ یہ رجوع صحیح رہا یا غلط؟ یہ تو اسی وقت پوچھنے کا مسئلہ تھا۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39100,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/38980,طلاق كی عدت كی مدت كیا ہے؟,میرے شوہر باہر رہتے ہیں اور انہوں نے مجھے فون پہ پہلی طلاق دی ہے اور میں اس وقت میں حالت حیض میں تھی۔اب وہ مجھ سے نارمل بات کر رہے ہیں اس صورت میں رجوح کرنے کی کیا صورت ہوگی؟اور پھر عدّت کی مدت کیا ہوگی؟,"<p>بسم الله الرحمن الرحيم</p><p> فتوی: 947-655/D=6/1433

اگر آپ کے شوہر نے واقعةً ایک ہی طلاق دی تھی اور طلاق کے بعد سے آپ کو مکمل ۳/ حیض (جس حیض میں طلاق دی تھی اس کے علاوہ) آچکے ہیں؛ تو اب دوبارہ نکاح کرنا ضروری ہے اور اگر طلاق کے بعد سے ابھی (جس حیض میں طلاق دی تھی اس کے علاوہ) مکمل ۳/ ماہ واری نہیں آئی ہیں اور شوہر رجوع کرنا چاہتا ہے تو ۳/ ماہ واری کے آنے سے پہلے پہلے شوہر کو رجعت کا حق حاصل ہے، اس کا طریقہ یہ ہے کہ وہ (شوہر) زبان سے کہہ دے کہ میں رجعت کرتا ہوں۔ یا شوہر وہ معاملہ کرے جو شوہر اور بیوی کے ساتھ مخصوص ہے اور اس سے حرمت مصاہرت ثابت ہوجاتی ہے، ایسا کرنے یا کہنے سے نکاح قائم رہے گا، دوبارہ نکاح کی ضرورت نہ ہوگی اور رجوع کے بعد عدت کی بھی کوئی ضرورت نہیں، وإذا طلّق الرجل امرأتہ تطلیقة رجعیة فلہ أن یراجعہا في عدتہا (الہندیة: ۱/۴۷۰)

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",38980,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/38928,میں نے طلاق دی تین مرتبہ لکھا ۔کیا تین ماہ کی عدت میں دوبارہ رجوع کیا جاسکتا ہے یانہیں؟,ایک شخص نے اپنی بیوی کو یک مشت تین طلاق کا نوٹس یونین کونسل کی طرف سے دے دیا ہے ۔جس میں یہ تحریر کی ہے کہ میں نے طلاق دی تین مرتبہ لکھا ۔کیا تین ماہ کی عدت میں دوبارہ رجوع کیا جاسکتا ہے یانہیں؟,"<p>بسم الله الرحمن الرحيم</p><p> فتوی: 250-254/N=6/1433

شریعت نے مرد کو صرف تین طلاق کا اختیار دیا ہے، تین طلاق دیدینے کے بعد بیوی شوہر پر ایسی حرام ہوجاتی ہے کہ حلالہ شرعی سے پہلے وہ دوبارہ اس شوہر کے نکاح میں نہیں آسکتی، قال اللہ تعالیٰ: فَاِنْ طَلَّقَہَا فَلاَ تَحِلُّ لَہ مِنْ بَعْدُ حَتَّی تَنْکِحَ زَوْجًا غَیْرَہ․ الآیة (سورٴ بقرہ، آیت: ۲۳۰) وقال الفتاوی الہندیة: (کتاب الطلاق، باب في الرجعة فصل في ما تحل بہ المطلقة وما یتصل بہ: ۱/۴۷۳): وإن کان الطلاق ثلاثاً في الحرة․․․ لم تحل لہ حتی تنکح زوجا غیرہ نکاحا صحیحا ویدخل بہا ثم یطلقہا أو یموت عنہا کذا في الہدایة إھ اس لیے بشرط صحت سوال صورت مسئولہ میں سوال میں مذکور شخص کی بیوی پر تین طلاقیں واقع ہوگئیں اور اب وہ حلالہٴ شرعی سے پہلے عدت میں رجعت کرنے یا بعد از عدت نکاح جدید کرنے یا کسی اور طریقہ سے اس کی زوجیت میں نہیں آسکتی۔ 

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",38928,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/38824,شوہر بیوی سے پوچھے کی کیا تم طلاق چاہتے ہو اور بیوی کہے کی ہاں,اگر شوہر اور بیوی کی درمیان یہ باتیں ہوجائے تو کیا طلاق واقع ہوجاتی ہے یا نہیں؟ الفاظ کچھ ایسے ہیں کہ غصے کے حالت میں بیوی شوہر سے کہے کے مجھے طلاق چاہیے ، پھر شوہر بیوی سے پوچھے کی کیا تم طلاق چاہتے ہو اور بیوی کہے کی ہاں میں طلاق چاہتی ہوں پھر شوہر بولیکہ ٹھیک ہے ، پہلے تم اپنے ماں باپ سے کہو اور وجہ بھی بتانا، تو اگر بیوی ماں باپ سے کہے کہ میں طلاق چاہتی ہوں اور وجہ بھی بتائے تو کیا طلاق واقع ہوجاتی ہے؟,"<p>بسم الله الرحمن الرحيم</p><p> 
فتوی: 1044-868/B=6/1433

جی نہیں! ان باتوں سے طلاق واقع نہیں ہوتی، ان باتوں میں شوہر کی طرف سے کوئی جملہ بھی ایقاعِ طلاق کا نہیں ہے۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",38824,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/38595,کلما طلاق کا مسلہ,ایک آدمی کی ایک عورت کے ساتھ منگنی ہوئی اور کچھ عرصے کے بعدکسی کے سامنے ا سں شخص سے مذکورہ عورت کے بارے میں بات چل رہی تھی اس نے کہا کہ میں اس سے نکاح کرو تو کلما طلاق اور اس نے نیت باقیوں کی کی کہ اگر اس سے نکاح کروں تو باقی عورتوں کو طلاق اور اب اس کا کیا حکم ہے؟کیا اس عورت سے نکاح جائز ہے یا نہیں؟ اور باقی عورتوں کے بارے میں کیا حکم ہے؟,"<p>بسم الله الرحمن الرحيم</p><p> فتوی: 1021-846/B=6/1433

”کلما طلاق“ شریعت اسلام میں کوئی طلاق نہیں، یہ لغو کلام ہے اس کہنے سے نہ اس عورت پر طلاق واقع ہوگی نہ باقی عورتوں پر طلاق واقع ہوگی ۔ 

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",38595,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/38218,ایک صحابی نے حضور صلی اللہ علیہ وسلم کے سامنے اپنی بیوی کو ایک مجلس میں تین طلاقیں دیں، تو حضور صلی اللہ علیہ وسلم نے تینوں طلاقوں کو نافذ کردیا,میری بہن جو سعودی عرب میں رہتی ہیں ان کو ان کے شوہر نے تین طلاق دیدی ہے ، کیا یہ طلاق ہوگئی ہے یا نہیں؟کچھ لوگوں کا کہناہے کہ ایک بار میں تین طلاق نہیں ہوتی۔ اس بارے میں شریعت محمد ی کی روشنی میں جو احکامات ہیں وہ بتائیں۔ میری بہن کو سعودی میں کسی نے کہا ہے کہ وہ اپنے سابق شوہر سے دوبارہ شادی کرسکتی ہے بغیر کسی حلالہ کے ۔ براہ کرم، جواب دیں۔,"<p>بسم الله الرحمن الرحيم</p><p> فتوی: 721-621/B=5/1433

جی ہاں وہ تینوں طلاقیں واقع ہوکر مغلظہ ہوگئی، اب حلالہٴ شرعی کے بغیر دوبارہ بیوی کو اپنی زوجیت میں رکھنا جائز نہیں، ابوداود شریف میں حدیث صحیح موجود ہے کہ ایک صحابی نے حضور صلی اللہ علیہ وسلم کے سامنے اپنی بیوی کو ایک مجلس میں تین طلاقیں دیں، تو حضور صلی اللہ علیہ وسلم نے تینوں طلاقوں کو نافذ کردیا۔ اس حدیث کو علامہ شوکانی نے صحیح قرار دیا ہے۔ کسی حدیث میں تینوں طلاقوں کے بعد دوبارہ بیوی کو رکھنے کا ذکر نہیں آیا ہے، آپ صلی اللہ علیہ وسلم نے کسی کو اجازت نہیں دی ہے۔ ”فَاِنْ طَلَّقَہَا فَلاَ تَحِلُّ لَہ‘ مِنْ بَعْدُ حَتَّی تَنْکِحَ زَوْجًا غَیْرَہ (الآیة، سورہٴ بقرہ آیت: ۲۳۰) میں صاف صراحت موجود ہے کہ تیسری طلاق کے بعد وہ حلالہ کے بغیر بیوی حلال نہیں ہوگی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",38218,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/38204,طلاق ہوجاتا ہے یا نہیں ؟,میرا مسئلہ کچھ ایسا ہے کہ ایک مرتبہ شوہر نے مجھ کہاکہ اگر فلاں کام تم نے کیا تو میرے طرف سے طلاق ہے وہ کام تو مجھ سے ہوا اور ایک طلاق بھی ہوا، ۵ سال شادی کے ہوچکے ہیں۔ یہ ۵ سال بہت جھگڑا میں گزرا ہے، پھر ۷ مہینے پہلے ایک بار غصے میں شوہر نے صرف طلاق کا لفظ بولا مگر آگے کچھ نہیں کہا اور ۲ مرتبہ میں نے طلاق کا مطالبہ کیا اور شوہر نے کہا کہ تم طلاق چاہتی ہو تو ٹھیک ہے مگر پہلے اپنے ماں باپ سے کہو اور وجہ بھی بتانا کے کیو ں طلاق چاہتی ہو، پھر میں نے ماں باپ سے کہا کہ میں شوہر کی ساتھ خوش نہیں ہوں اور جدائی چاہتی ہوں، اب سوال یہ ہے کہ کیا ہم دونوں میں طلاق واقع ہوچکی ہے یا نہیں؟,"<p>بسم الله الرحمن الرحيم</p><p> فتوی: 808-134/B=5/1433

صورت مذکورہ میں آپ کے اوپر دو طلاق راجعی واقع ہوئی، ایک تو پہلی طلاق جو کسی کام کے کرنے پر معلق کیا تھا اور آپ نے اسے کرلیا، اس وقت ایک طلاق واقع ہوئی، دوسری وہ طلاق جب کہ ایک بار غصہ میں آپ کو صرف طلاق کا لفظ کہا تھا۔ بعد میں آپ کے دو مرتبہ محض طلاق چاہنے سے کوئی طلاق واقع نہ ہوئی۔ لہٰذا صرف دو طلاق رجعی ہوئی، اس کا حکم یہ ہے کہ اگر شوہر بیو ی کو اپنی زوجیت میں رکھنا چاہتا ہے تو وہ عدت کے اندر رجعت کرسکتا ہے یعنی دو گواہوں کے سامنے عدت کے اندر کہہ دے کہ میں نے اپنی بیوی سے رجوع کرلیا۔ یا عدت کے اندر بیوی سے ہمبستری کرلے تو ان دونوں صورتوں میں رجعت صحیح ہوجائے گی، پھر دونوں میاں بیوی کی طرح رہ سکتے ہیں۔ جدید نکاح کی یا حلالہ کی ضرورت نہ ہوگی۔ اور اگر آخری طلاق کے بعد عدت گذرچکی ہے تو عورت بائنہ ہوجائے گی، پھر جدید نکاح کرکے رکھ سکتا ہے۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",38204,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/38194,کورٹ سے خلع حاصل کرنا,کیا فرماتے ہیں علماء کرام و مفتیان عظام اس مسئلہ کے بارے میں کہ ایک عورت جو شوہر کے ساتھ نا اتفاقی کی صورت میں خلع کے لیے عدالت سے رجوع کرتی ہے اور پھر شوہر کے عدالت میں پیشی کے بغیر مسلمان جج فسخ نکاح کرتا ہے اور حق مہر ایک ہزار ادا کرنے کا حکم صادر کرتا ہے اور وہ ہزار روپیہ بھی عدالت میں جمع کرایا جاتا ہے ۔ اب بات یہ ہے کہ کیا شرعی لحاظ سے یہ عورت آزاد ہے اور دوسری جگہ نکاح کر سکتی ہے؟,"<p>بسم الله الرحمن الرحيم</p><p> فتوی: 674-580/B=5/1433

خلع میاں بیوی کی باہمی رضامندی کے ساتھ ہوتا ہے، کسی ایک کی طرف سے خلع نہیں ہوتا۔ اسی طرح سے عدالت میں شوہر کے آئے بغیر یک طرفہ نکاح کو فسخ کرنا بھی درست نہیں، آخر جج نے کس بنیاد پر نکاح کو فسخ کیا ہے، اس کی فوٹو کاپی بھی ساتھ میں ارسال کرنی چاہیے، جب تک فریقین کی پوری مِسل نہ دیکھی جائے اورجج کا فیصلہ نہ دیکھا جائے کوئی حتمی اور قطعی فیصلہ کرنا ممکن نہیں۔ آپ اپنے یہاں کے مفتیوں سے استصواب فرمالیں۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",38194,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/37876,دباؤء میں آكر طلاق دینا,اگر کسی شخص نے گھر والوں کے دباؤ میں آ کر اپنی بیوی کو تین طلاقیں دیدیں یہ سمجھتے ہوئے کہ جب تک تین بار نہ کہا جائے طلاق ہوتی ہی نہیں تواس صورت میں کون سی طلاق ہوئی؟,"<p>بسم الله الرحمن الرحيم</p><p> فتوی: 551-466/B=4/1433

اگر کسی نے دباوٴ میں تحریری تین طلاقیں اپنی بیوی کو لکھ دی ہیں تو وہ طلاقیں واقع نہ ہوں گی لیکن اگر دباوٴ میں زبانی طلاقیں دی ہیں تو زبان سے دی ہوئی طلاقیں واقع ہوجاتی ہیں، شوہر کے سمجھنے پر طلاق کا وقوع نہیں ہوتا، شریعت کے جو اصول ہیں ان کے مطابق طلاق واقع ہوتی ہے۔ ایک ہی جملہ میں تین طلاق دے یا تین الگ الگ الفاظ میں طلاق دے، دونوں صورتوں میں تین طلاقیں واقع ہوجائیں گی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",37876,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/37746,مسئلہ تعلیق طلاق,سوال یہ ہے کہ ایک شخص نے اپنا مکان بیوی کو دے کر اس کے نام بھی کروادیا تھا۔ اس کے بعد کے بیوی ناراض ہو کر اپنے میکے چلی گئی شوہر نے ادھر جاکر کہا کہ واپس اپنے گھر آجاو، بیوی نے کہا کہ وہ میرا گھر نہیں۔ شوہرنے پھر یہی بات کہی کہ اپنے گھر واپس آجاوَجبکہ بیوی کا جواب نفی میں ہی تھا، بالآخر شوہر نے تنگ آکر یہ کہا اگر یہ وہ تمہارا گھر نہیں ہے تو تمہیں تین طلاقیں ہوں۔ اب صورت مسئولہ میں اس شخص کی بیوی کو طلاق واقع ہوئی یانہیں؟,"<p>بسم الله الرحمن الرحيم</p><p> فتوی: 499-422/B=4/1433

صورتِ مذکورہ میں جب شوہر نے اپنا مکان بیوی کو دے کر اس کے قبضہ ودخل میں دیدیا اور پھر بیوی کے نام رجسٹری بھی کردیا تو اب وہ مکان بیوی کا ہوگیا، شرعاً بھی بیوی اس مکان کی مالک ہوگئی، چونکہ بیوی اپنے شوہر سے ناراض ہوکر میکے گئی ہے اس لیے شوہر کے بلانے پر کہ اپنے گھر آجاوٴ، بیوی نے انتہائی غصہ اور ناراضگی میں کہا ہے کہ وہ میرا گھر نہیں ہے، غصہ میں کہہ دینے سے وہ مکان اس کی ملکیت سے خارج نہ ہوگا، بلکہ ہبہ ورجسٹری کے بعد وہ مکان بیوی کا ہوگا، لہٰذا ایسی حالت میں شوہر کے اس کہنے سے ”اگر وہ تمھارا گھر نہیں ہے تو تمھیں تین طلاقیں ہوں“ کوئی طلاق اس کی بیوی پر واقع نہ ہوگی۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",37746,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/37719,جھگڑے کے دوران میں نے ایک کاغذ لیا اور ممکن ہے کہ میں نے اپنی بیوی کے لیے طلاق لکھا ، مگر مجھے سوفیصد یقین نہیں ہے کہ لفظ طلاق لکھا یا نہیں,طلاق کے تعلق سوال ہے۔ جھگڑے کے دوران میں نے ایک کاغذ لیا اور ممکن ہے کہ میں نے اپنی بیوی کے لیے طلاق لکھا ، مگر مجھے سوفیصد یقین نہیں ہے کہ لفظ طلاق لکھا یا نہیں ۔ ذہن پر زوردینے پر یاد آتاہے کہ میں نے یہ لفظ دو مرتبہ لکھا تھا مگر کبھی کبھار یہ خیال بھی آتاہے کہ میں نے کچھ نہیں لکھاتھا۔ میں تذبذب میں ہوں اور کوئی فیصلہ لینے سے قاصر ہوں، اس بارے میں کوئی نہیں جانتاہے؟حتی کہ میری بیوی بھی نہیں جانتی ہے۔ ایسی صورت حال میں میں کیا کروں؟اس بارے میں شریعت کیا کہتی ہے؟ براہ کرم، رہنمائی فرمائیں۔,"<p>بسم الله الرحمن الرحيم</p><p> فتوی: 623-314/L=4/1433

اگر ذہن پر زور دینے سے ایک پہلو راجح ہوجائے کہ میں نے طلاق لکھا تھا اور دو مرتبہ لکھا تھا تو آپ یہ سمجھیں کہ دو طلاق میری بیوی پر واقع ہوچکی ہے، دو طلاق کے بعد آدمی کو رجعت کا اختیار رہتا ہے اس لیے اگر آپ اس کے بعد بیوی کے ساتھ رہنے لگے تھے تو رجعت ہوگئی تھی، آئندہ احتیاط رکھیں کہ طلاق نہ دیں کیونکہ اس سے تیسری طلاق واقع ہوجائے گی اور مغلظہ بائنہ ہوکر آپ کی بیوی آپ پر حرام ہوجائے گی اور رجعت کا حق ختم ہوجائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",37719,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/37546,كیا ایسی حالت میں طلاق واقع ہوجاتی ہے؟,۱-میرا سوال یہ ہے کہ اگر کوئی شخص اپنی بیوی سے غصہ کی حالت میں صرف طلاق کا لفظ استعمال کرے لیکن اور کچھ نہ کہے خاموش ہوجائے تو کیا ایسی حالت میں ایک طلاق واقع ہوجاتی ہے؟ ۲- سوال یہ ہے کہ اگر مرد اپنے بیوی سے پوچھا کیا تو مجھ سے طلاق چاہتی ہے اور بیوی جواب میں بولے کے ہاں میں طلاق چاہتی ہوں ، اور پھر شوہر بیوی سے کہے کے ٹھیک ہے تم اپنے ماں باپ سے کہو اور طلاق مانگنے کی وجہ بھی بتانا تو اگر بیوی اپنے ماں باپ سے طلاق کے بارے میں بتائیں اور وجہ بھی بتائیں تو کیا ایسے صورت میں طلاق واقع ہوجاتی ہے یا نہیں ؟ اللہ آپکو ہمیشہ اپنے امان میں رکھے ، آمین ۔,"<p>بسم الله الرحمن الرحيم</p><p> فتوی: 503-426/B=5/1433

سوال نمبر (۱) اور سوال نمبر (۲) اگر دونوں ایک مسئلہ ہے، یعنی سوال نمبر (۲) پہلے سوال کی وضاحت ہے اور اس پہلے سوال کی صورت ہے تو اس صورت میں کوئی طلاق واقع نہ ہوئی۔ اور اگر پہلی صورت (۱) الگ صورت ہے اس میں بیوی کو مخاطب کرکے صرف ”طلاق“ کہہ دیا ہے تو پھر سوال نمبر (۱) میں ایک طلاق رجعی واقع ہوجائے گی۔ سوال نمبر (۲) میں بہرصورت ایک بھی طلاق واقع نہ ہوگی۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",37546,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/37521,طلاق یا خلع,کیا اس مسیج سے طلاق ہوجاتی ہے؟ ابھی بھی اپنے امی ابو کو سنانا اور منانا ہے تو تم میری طرف سے آزاد ہو، جو مرضی ہو کرو ، جیسی مرضی کی زندگی گذارو اورپہلے بھی میری کونسی چلی ہے ۔ خدا تمہارا اور میرے بیٹے کا خیال رکھے ، ہمیشہ کے لیے خدا حافظ ۔ یہ میسج شوہر کی طرف سے بیوی کو بھیجا گیا۔,"<p>بسم الله الرحمن الرحيم</p><p> فتوی: 504-427/B=5/1433

اگر شوہر اقرار کرتا ہے کہ میں نے ہی یہ میسیج تم کو موبائل پر بھیجا ہے تو صورت مذکورہ میں ایک طلاق رجعی واقع ہوئی، اگر شوہر بعد میں بیوی کو لوٹانا چاہے تو عدت کے اندر اندر لوٹا سکتا ہے، عدت گذرجانے پر وہ بائنہ ہوجائے گی، پھر نیا نکاح کرکے رکھ سکتا ہے، عدت کا نان ونفقہ، پورا شوہر کے ذمہ واجب ہے، پورا مہر بھی شوہر کے ذمہ واجب ہے، لڑکے کی پرورش، اس کے پہننے اوڑھنے، دوا علاج کرنے اور تعلیم وغیرہ کے سارے اخراجات شوہر کے ذمہ واجب ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",37521,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/37474,’’میری طرف سے تو آزاد ہے‘‘ یہ صریح لفظ ہے,افتخار نامی شخص نے تنگ آکراپنی بیوی کو اسکے آفس میں جاکر کہا ،،میری طرف سے تو آزاد ہے ،، یہ لفظ صرف ایک مرتبہ ہی کہا پندرہ دنو کے کے بعد وکیل سے طلاق نامہ لکھوایا جس میں لکھا ،،میری طرف سے طلاق ہے یہ بھی ایک ہی مرتبہ لکھوایا آگے پیچھے کوئی اعدادمذکور نہیں ہے۔ دریافت کرنا ہے کہ کتنی طلاق ہوئی اور ساتھ رہنے کا کیا طریقہ ہے اس پورے معاملے کو ابھی صرف ایک مہینہ ہوا ہے نیز اس بیچ افتخار نے مختلف لوگوں سے طلاق دینے کو بیان کیا ہے کہ میں نے اپنی بیوی کو طلاق دیدی ہے مقصد اس سے خبر دینا تھا نہ کہ نئی طلاق دینا جیسا کہ افتخار نے وضاحت کی ہے براہ کرم تفصیل سے جواب عنایت فرمائیں۔,"<p>بسم الله الرحمن الرحيم</p><p> فتوی(ب): 358=291-3/1433

صورتِ مذکورہ میں ”میری طرف سے تو آزاد ہے“ یہ صریح لفظ ہے، ایک مرتبہ کہا ہے تو ایک طلاق رجعی واقع ہوئی، دوسری مرتبہ طلاق نامہ میں ایک بار لکھا کہ وہ میری طرف سے طلاق ہے تو اس سے بھی طلاق رجعی واقع ہوئی، یعنی کل دو طلاق رجعی واقع ہوئیں۔ اگر شوہر اپنی زوجیت میں بیوی کو رکھنا چاہتا ہے تو وہ عدت کے اندر اندر بیوی سے رجعت کرسکتا ہے، رجعت کے بعد دونوں ایک ساتھ میاں بیوی کی طرح رہ سکتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",37474,deoband,معاشرت,طلاق و خلع
27-Aug-2020,https://darulifta-deoband.com/home/ur/talaq-divorce/37420,کیا طلاق لینا جائز ہے ؟,امید ہے کہ آپ خیریت سے ہو ں گے ۔ میں ایک شادی شدہ عورت ہوں اور شادی کو پانچ سال ہوگئے ہیں ۔ میرا شوہر بالکل ہمارا خیال نہیں رکھتا۔ یہ ۵ سال میں نے اپنے باپ کے گھر گذارے ہیں ۔ اور ہر مہینہ شوہر آجاتا ۲ یا ۳ دن کے لئے۔ ہمارا مزاج بالکل مختلف ہے جب بھی ہم ملتے تھے تو جھگڑتے تھے، میں نے گھر بنانے کی بہت کوشش کی لیکن شوہر کا ساتھ نہیں ملا، اب ۲ مہینے پہلے ہم کناڈا آئے ہیں ۔ یہا ں بھی ہمارا روز جھگڑا ہوجاتا ہے۔ گھر کا ماحول بہت خراب ہے اور ابھی تک گھر نہیں بنایا ہم اپنے ماما کے ساتھ رہتے ہیں ، روزانہ جھگڑو سے تنگ آگئی ہوں ، خوشیاں لانے کی بہت میں نے کوشش کی لیکن کامیاب نہیں ہوئی ، کیا ایسے حالت میں میں طلاق کا مطالبہ کرسکتی ہوں؟,"<p>بسم الله الرحمن الرحيم</p><p> فتوی(م): 520=520-3/1433

زوجین کا مزاج اگر آپس میں میل نہ کھائے تو زندگی واقعی تنگ ہوجاتی ہے، سوال پڑھ کر افسوس ہوا کہ آپ کا شوہر بالکل آپ کا خیال نہیں رکھتا اور روزانہ جھگڑے کی نوبت آتی ہے؛ لیکن آپ کو گھبرانا نہیں چاہیے، کیونکہ اگر تنگ آکر طلاق کا مطالبہ کرلیا اور طلاق ہوگئی پھر آپ نے مثلاً دوسری جگہ شادی کرلی اور دوسرا شوہر بھی خدا نخواستہ ایسا نکلا کہ اس سے بھی مزاج نہیں ملتا تو کہاں جائیں گے؟ اس لیے ہمارا مشورہ یہ ہے کہ جہاں تک ہوسکے نباہ کی کوشش کریں، ہاں اگر صورت حال ایسی ہوجائے کہ ساتھ رہنے میں حقوق ضائع ہونے لگیں اور حدود پر قائم رہنا دشوار ہوجائے تو شوہر سے طلاق کا مطالبہ کرسکتی ہیں۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",37420,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/37391,عدت كی تشہیر كا خوف ہو تو كیا كرے؟,لڑکی نے اپنی مرضی سے شادی کی والدین کو بتائے بغیر ۔ جب لڑکی کے والدین کو معلوم ہوا تو انہوں نے لڑکے سے کہا اپنے والدین کو بتاؤ اور انکی رضا مندی سے شادی ہوگی تو لڑکے نے منع کیا اور اور طلاق دیدی۔ نکاح کے بعد یہ بھی صحیح نہیں بتا رہے ہیں کہ ہمبستری کی یا نہیں، کبھی ہاں اور کبھی نہ کہتے ہیں۔ لڑکی کے والدین نے یہ بات کسی سے نہیں بتائی۔ گھروالوں کو پتا ہے اب اگر عدّت کرتے ہیں تو دنیا میں رسوائی کا ڈر ہے۔ اس مسئلہ پر علمائے دین کیا فرماتے ہیں کہ کیا عدّت لازمی ہے؟ اور اگر بنا کسی کو کہے بغیر عدّت کی جائے تو سب کو معلوم ہونے کا ڈر ہے اور لڑکی کی دوسری شادی بھی کرنی ہے۔ جواب سے جلد نوازیں۔,"<p>بسم الله الرحمن الرحيم</p><p> فتوی(م): 517=517-3/1433

نکاح اگر شرعی طریقے پر ہوگیا تھا اور ہمبستری یا خلوت صحیحہ بھی ہوچکی تھی پھر طلاق ہوگئی تو عدت لازم ہے، عدت کیے بغیر دوسری جگہ شادی درست نہیں، ہاں عدت کرنے کے لیے کسی کو بتانا اور کہنا ضروری نہیں، عدت تو ایک مخصوص مدت تک انتظار کا نام ہے جس میں معتدہ لڑکی، بلاضرورت گھر سے باہر نہ نکلے، اگر لوگوں کو کسی طرح معلوم ہو ہی جائے تو دنیا کی رسوائی آخرت کی رسوائی سے بہرحال اہون ہے، اور اگر مذکورہ واقعہ میں خلوتِ صحیحہ سے پہلے ہی طلاق ہوگئی ہو تو عدت نہیں ہے۔ ”طَلَّقْتُمُوْہُنَّ مِنْ قَبْلِ اَنْ تَمَسُّوْہُنَّ فَمَا لَکُمْ عَلَیْہِنَّ مِنْ عِدَّةٍ“ (سورة الأحزاب: ۴۹)

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",37391,deoband,معاشرت,طلاق و خلع
