issued_at,link,title,question,answer,fatwa_number,dar_ul_ifta,category_level_1,category_level_2
13-Nov-2021,https://darulifta-deoband.com/home/ur/dawah-tableeg/607296,کیا مروجہ تبلیغی جماعت کا کام کار نبوت ہے ؟,سوال : مسئلہ یہ ہے کہ مروجہ تبلیغی جماعت کے کارکنوں کے اکثر بیانات میں بالخصوص اس کام میں لگے علماء کرام کی طرف سے پورے وثوق واعتماد کے ساتھ کہتے ہیں کہ مروجہ جماعت کا کام کار نبوت ہے مزید برآں یہ بھی کہا جاتا ہے کہ اس کام سے افضل کوئی کام نہیں ہے یہاں تک کہ اپنی دعاؤں میں اس طرح کی دعا مانگتے ہیں یا اللہ اس کام کو پوری دنیا میں عام فرما ۔یااللہ علماء کو ہدایت عطاء فرما ۔ یا اللہ مدارس کے علماء کو یہ سمجھا دے برائے کرم قرآن مجید کی روشنی میں جواب مرحمت فرمائیں ۔,"<p>بسم الله الرحمن الرحيم</p><p> </p><p>Fatwa : 374-276/D=04/1443</p><p>&nbsp;دعوت و تبلیغ کا کام اگر شرعی حدود میں رہ کر کیا جائے تو یہ بھی کارنبوت کا حصہ ہے لیکن کارنبوت اسی (دعوت و تبلیغ) میں منحصر نہیں ہے اگر کوئی ایسا سمجھتا ہے تو شدید غلطی پر ہے۔ باقی تبلیغی جماعت کی جو ترتیبیں ہیں وہ محض ایک طریقہ کار ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607296,deoband,عقائد و  ایمانیات,دعوت و تبلیغ
10-Nov-2021,https://darulifta-deoband.com/home/ur/dawah-tableeg/607231,یہ کہنا کہ ’’ اللہ کو دین کا کام آگے بڑھانا ہوتا تو نبیوں کو بھیجتا ‘‘,"سوال : کیا فرماتے ہیں مفتیانِ کرام مسئلہ ذیل کے بارے میں ایک مسلمان شخص کے پاس تبلیغ والے گئے اور اس سے دین کی باتیں کرنے لگے تو اس نے ان سے کہا کہ جاؤ ""اگر اللہ کو دین کا کام آگے بڑھانا ہوتا تو نبیوں کو بھیجتا"" یہ الفاظ کہنے والے کے بارے میں کیا حکم ہے اس پے گناہ ہوگا یا کچھ اور حکم لگے گا۔ برائے مہرانی رہنمائی فرمائیں ۔","<p>بسم الله الرحمن الرحيم</p><p> </p><p>Fatwa : 334-256/M=04/1443</p><p>&nbsp;یہ جہالت کی بات ہے اس طرح اس شخص کو نہیں کہنا چاہئے، اسے حکمت، نرمی سے صحیح بات سمجھادی جائے اور اگر وہ بحث کرے تو خاموشی کے ساتھ مقامی کسی عالم صاحب سے بات کرادی جائے وہ اچھی طرح سمجھادیں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607231,deoband,عقائد و  ایمانیات,دعوت و تبلیغ
04-Nov-2021,https://darulifta-deoband.com/home/ur/dawah-tableeg/606986,جماعت کے ساتھی کہتے ہیں کہ دعوت کا کام چھوڑدوگے تو پریشانی میں پڑجاؤگے، کیا ایسا کہنا صحیح ہے؟,کچھ ساتھی کہتے ہیں کہ تم دعوت و تبلیغ کا کام چھوڑ دو گے تو پریشانی میں مبتلا ہوجاوَگے تو میں جاننا چاہتا ہوں کیا یہ بات صحیح ہے یا نہیں؟,"<p>بسم الله الرحمن الرحيم</p><p> </p><p>Fatwa:40-34/D-Mulhaqa=3/1443</p><p>&nbsp;دعوت و تبلیغ کی مروجہ شکل فرض یا واجب نہیں ہے ، اگر کوئی شخص خاص ترتیب اور نظام کو اختیار نہیں کرتا ہے تو اس میں کوئی گناہ کی بات نہیں ہے کہ اس کی وجہ سے پریشانی میں مبتلا ہونے کی بات کی جائے ؛ ہاں امر بالمعروف اور نہی عن المنکر اس امت کی مجموعی ذمہ داری ہے جس کے فضائل اور ترک کرنے کی وعیدیں اور ان سے متعلق ضروری تفصیلات کتابوں میں موجود ہیں ، کسی مستند عالم دین سے سمجھ لینا چاہیے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606986,deoband,عقائد و  ایمانیات,دعوت و تبلیغ
21-Oct-2021,https://darulifta-deoband.com/home/ur/dawah-tableeg/606642,تبلیغی جماعت کے لیے مسجد کے پیسوں کا استعمال کرنا کیسا ہے؟,تبلیغی جماعت میں آنے والے ساتھیوں کا تین دن سے زیادہ مسجدمیں قیام کرنا اور مسجد کے پیسوں سے لیا جانے والا گیس سیلینڈر استعمال کرنا کیسا ہے ؟,"<p>بسم الله الرحمن الرحيم</p><p> </p><p>Fatwa : 207-155/B=03/1443</p><p>&nbsp;مسجد کا پیسہ صرف مصالح مسجد میں خرچ ہونا چاہئے، جماعت کے ساتھی مصالح مسجد میں داخل نہیں ہیں۔ امام و موٴذن مصالح مسجد میں داخل ہیں۔ سلنڈر کا استعمال جماعت والوں کو اپنے پاس سے پیسہ خرچ کرکے استعمال کرنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606642,deoband,عقائد و  ایمانیات,دعوت و تبلیغ
04-Oct-2021,https://darulifta-deoband.com/home/ur/dawah-tableeg/606333,والدہ کی رضامندی کے بغیر جماعت میں جانا,ایک شخص دعوت و تبلیغ کا کام کرتا ہے اور بہت زیادہ تقاضوں پر رہتا ہے اس کی والدہ کو اس کی ضرورت ہے وہ اتنی زیادہ مشغولی سے ناراض بھی رہتی ہے جانے کو منع نہیں کرتی مگر بہت زیادہ کو منع کرتی گھر کی ذمہ داریوں کی وجہ سے .... وہ شخص والدہ کی بات نہیں سنتا کوئی تقاضا آتے ہی فورا چلاجاتا ہے تو کیا اس طرح کی تبلیغ معتبر ہے اسکا یہ رویہ اپنی والدہ کے ساتھ درست ہے یا نہیں اسکی والدہ ضعیف العمر بیوہ ہے انکو خدمت کی بھی ضرورت ہے اور بھی بہت سارے کاموں میں ضرورت پڑتی ہے ؟,"<p>بسم الله الرحمن الرحيم</p><p> </p><p>Fatwa : 130-93/B=02/1443</p><p>&nbsp;دعوت وتبلیغ کے کام سے باہر جانا ایک امر مستحب ہے واجب نہیں۔ اور ماں کی خدمت جب کہ بیوہ اور ضعیفہ ہیں، خدمت کی محتاج ہیں، واجب ہے؛ لہٰذا بیٹے کو چاہئے کہ اپنی ماں کی خدمت میں لگ جائے اور انھیں آرام پہونچائے ان شاء اللہ اس میں زیادہ اجرو ثواب ملے گا۔ مقامی طور پر گشت میں اور تعلیم میں حصہ لیتا رہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606333,deoband,عقائد و  ایمانیات,دعوت و تبلیغ
14-Sep-2021,https://darulifta-deoband.com/home/ur/dawah-tableeg/606059,تبلیغی جماعت کا کام کیا ہے؟ فرض/ واجب/ سنت یا مستحب؟ اور اس میں وقت لگانے کا طریقہ کیا ہے؟,تبلیغی جماعت کے طریقہ دعوت و تبلیغ کے بارے میں تو فتویٰ موجود ہے کہ یہ مروجہ طریقہ مباح ہے۔ اس سے واضح ہے کہ مروجہ تبلیغ کا طریقہ کار دین نہیں ہے? یہ دین کے کام کو کرنے کا ایک جائز طریقہ ہے? جبکہ غلو سے بچا جائے۔ لیکن اس مباح طریقہ سے جو کام تبلیغی جماعت انجام دیتی ہے? وہ تو دین ہے? اب ہمیں اس بات کو سمجھنے میں دشواری ہے کہ جو کام جماعت اپنے مخصوص طریقہ میں انجام دیتی ہے? وہ فرض کہلائے گا? یا واجب یا سنت یا مستحب؟ جس طرح مروجہ تبلیغ کے طریقہ کے متعلق آپ حضرات نے شرعی حکم واضح فرمایا ہے کہ یہ مباح ہے اسی طرح مروجہ تبلیغ کے طریقہ سے کیے جانے والی دینی خدمت کا شرعی حکم بھی واضح فرما دیں? کہ یہ دین کی محنت جو تبلیغی جماعت انجام دیتی ہے? یہ فرائض? واجبات یا مؤکدات میں سے ہے یا مستحبات میں سے ہے؟,"<p>بسم الله الرحمن الرحيم</p><p> </p><p>Fatwa : 20-18/B=02/1443</p><p>&nbsp;فی نفسہ دین کی تبلیغ فرض ہے لیکن نماز کی طرح تمام مسلمانوں پر تبلیغ کرنا فرض عین نہیں؛ بلکہ یہ دعوت و تبلیغ فرض علی الکفایہ ہے کہ دنیا کے کچھ مسلمانوں نے بھی یہ فریضہ انجام دیا تو سب مسلمانوں کے سر سے فریضہ اتر جائے گا۔ قرآن میں ہے: ولتکن منکم امة یدعون إلی الخیر ویأمرون بالمعروف وینہون عن المنکر الخ جماعت کے لوگ جو طریقہ اختیار کر رہے ہیں یہ سب مباح و مستحب ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606059,deoband,عقائد و  ایمانیات,دعوت و تبلیغ
03-Sep-2021,https://darulifta-deoband.com/home/ur/dawah-tableeg/605987,پیشہ ور عورتوں کو دین کی دعوت دینا؟,کیا پیشہ ور عورتوں کو تبلیغ کرنا کہ وہ اپنے فعل سے توبہ کر جائیں جائز ہے جیسا کہ ہمارے پاکستان میں مولانا طارق جمیل صاحب پیشہ ور عورتوں کو تبلیغ کرتے ہیں کہیں عورتوں نے ان کی تبلیغ سے یہ پیشہ چھوڑ دیا کہیں عورتوں کی مولانا نے شادی کروا لی کہیں عورتوں کا خرچہ مولانا خد برداشت کرتے ہیں خلاصہ یہ ہے کہ مولانا صاحب کی وجہ سے تلمبہ کا بازار حسن 200 سال پرانا ختم ہو گیا لیکن اس میں ایک مسئلہ جن بعض علماء کو اعتراض ہے وہ ہے ان کو سامنے بٹھا کر سب کے سامنے بیان کرنا دوسرا کبھی کوئی مولانا کے پاس آتی ہیں تو مولانا شفقت کے لیئے ان کے سر پر بیٹی کہہ کر شفقت کا ہاتھ بھی رکھتے ہیں اب علماء یہ اعتراض کرتے ہیں کہ ایک تو غیر محرم پر نظر دوسرا لمس چھونا سر پر ہاتھ رکھ کر لیکن مولانا کو سب جانتے ہیں کہ ان پر اس کا کوئی اثر نھی اور وہ اس معاملے میں منفرد ہیں تو اس کے بارے میں اگر آپ کا جواب آجائے دلائل کے ساتھ تو عین نوازش ھو گی جزاکم اللّٰہ خیراً۔,"<p>بسم الله الرحمن الرحيم</p><p> </p><p>Fatwa : 14-13/D=01/1443</p><p>&nbsp;پیشہ ور عورتوں کو تبلیغ کرنا شرعاً جائز ہے لیکن اس کے لئے کوئی ایسا طریقہ اختیار کرنا جو خلاف شرع ہو یا اس میں فتنہ کا اندیشہ ہو اس سے گریز کرنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605987,deoband,عقائد و  ایمانیات,دعوت و تبلیغ
12-Sep-2021,https://darulifta-deoband.com/home/ur/dawah-tableeg/605931,گھر میں کوئی محرم نہ ہو صرف بیوی اور بچیاں ہوں، ایسے شخص کا جماعت میں جانا کیسا ہے؟,کیا فرماتے ہیں علمائے دین مسئلہ زید کے بارے میں کہ زید کے گھر میں ایک بیوی ہے ، چار بیٹیاں ہیں ، زید کو کسی دینی کام کے لیے ، مثلاً تبلیغی جماعت کے لیے جاناہے، گھر میں کوئی محرم نہیں ہے، اس حالت میں وہ گھر سے کتنی دور جاسکتا ہے جماعت کے نام پر ؟,"<p>بسم الله الرحمن الرحيم</p><p> </p><p>Fatwa : 1-3/B=01/1443</p><p>&nbsp;صورت مسئولہ میں زید کے گھر پر اگر کوئی محرم نہیں ہے، صرف ایک بیوی اور چار بیٹیاں ہیں، تو ایسی صورت میں باپ کو ان کی نگرانی کرنی اہم ہے، لہٰذا بہتر یہ ہے کہ فتنہ کے ماحول میں انھیں تنہا چھوڑ کر جماعت میں نہ جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605931,deoband,عقائد و  ایمانیات,دعوت و تبلیغ
05-Sep-2021,https://darulifta-deoband.com/home/ur/dawah-tableeg/605790,کیا تبلیغ پہلے اپنے گھروالوں کو کرنی چاہیے؟,حضرت میرا سوال یہ ہے کہ کچھ لوگوں کا کہنا ہے کہ تبلیغ پہلے اپنے اوپر پھر اپنے اولادوں پر کرنا چاہیے اور اس کے بعد کسی کے اوپر کرنا چاہیے آور فرماتے ہیں کہ یہ حدیث ہے قرآن حدیث کی روشنی میں جواب عنایت فرمائیں۔,"<p>بسم الله الرحمن الرحيم</p><p> </p><p>Fatwa : 1282-933/B=01/1443</p><p>&nbsp;قرآنی آیت وَاَنْذِرْ عَشِیْرَتَکَ الْاَقْرَبِیْنَ سے یہی پتہ چلتا ہے کہ پہلے اپنے گھر والوں کو تبلیغ کرنی چاہئے، پھر دوسروں کو۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605790,deoband,عقائد و  ایمانیات,دعوت و تبلیغ
05-Aug-2021,https://darulifta-deoband.com/home/ur/dawah-tableeg/605558,لکنت والوں پر امر بالمعروف نہی عن المنکر واجب ہے یا نہیں ؟,میری زبان پر لکنت ہے . اب کیا میرے اوپر امر بالمعروف نہی عن المنکر واجب ہیں. کسی کتاب میں پڑھی میں کہ لکنت والوں پر امر بالمعروف نہی عن المنکر واجب نہیں کیا یہ صحیح ہے ؟,"<p>بسم الله الرحمن الرحيم</p><p> </p><p>Fatwa : 987-638/SN=12/1442</p><p>&nbsp;ہر ایک مسلمان پر بہ قدر استطاعت امر بالمعروف اور نہی عن المنکر حسب شرائط واجب ہے، اس میں وہ شخص بھی داخل ہے جس کی زبان میں لکنت ہے۔ آپ نے کس کتاب میں یہ مضمون پڑھا ہے۔ نام کی تصریح کے ساتھ متعلقہ صفحے کا عکس ارسال کریں تو مزید غور کیا جاسکتا ہے۔</p><p>نوٹ:۔ امر بالمعروف اور نہی عن المنکر سے متعلق ایک ذرا تفصیلی فتوی ارسال ہے، اسے ملاحظہ کرلیں۔</p><p>--------------------------------------</p><p>کیا تبلیغ فرض ہے ؟ کیا دعوت دینا بھی فرض ہے اگر کوئی نہ دے تو کیا گناہگار ہوگا؟</p><p>&nbsp;</p><p>Fatwa ID: 108-62/Sn=5/1438</p><p>&nbsp;</p><p>(الف) مروجہ دعوت تبلیغ تو دین سیکھنے اور سکھانے کے مفید ذرائع میں سے ہے، جیسے مدارس اور مکاتب وغیرہ، ان میں سے کسی ذریعے میں شمولیت کو فرض یا واجب نہیں کہا جاسکتا؛ ہاں بہ قدر ضرورت دین سیکھنا ہرمسلمان مرد وعورت پر فرض ہے، اس کے لیے وہ حسب سہولت کوئی بھی ذریعہ اختیار کرسکتا ہے۔</p><p>(ب) قرآن کریم کی کئی ایک آیات اور بہت سی احادیث سے یہ ثابت ہوتا ہے کہ ”امر بالمعروف اور نہی عن المنکر“ یعنی بھلائی کا حکم دینا اور برائی سے روکنا امت کے ہرفرد پر لازم ہے؛ البتہ تمام احکامِ شریعہ کی طرح اس میں بھی ہرشخص کی قدرت واستطاعت پر احکام جاری ہوں گے، جس کو جتنی قدرت ہو اتنا ہی یہ فریضہ (امر بالمعروف اور نہی عن المنکر) اس پر عائد ہوگا، قدرت اس پر موقوف ہے کہ آدمی کو معروف کا معروف ہونا اور منکر کا منکر ہونا پوری طرح صحیح صحیح معلوم ہو؛ کیوں کہ مکمل معلومات نہ ہونے کی صورت میں معروف ومنکر کی واقفیت حاصل کرے، بہرحال اگر حسب تفصیل استطاعت وقدرت کے باوجود کوئی امر بالمعروف اور نہی عن المنکر نہ کرے تو عند اللہ اس کی گرفت ہوسکتی ہے۔ (ملخص معارف القرآن ۲/ ۱۳۶تا ۱۴۴، ط: نعیمیہ)</p><p>نوٹ: تفسیر معارف القرآن میں سورہٴ آل عمران کی آیت وَلْتَکُنْ مِنْکُمْ أُمَّةٌ یَدْعُونَ إِلَی الْخَیْرِ کے تحت اس امر بالمعروف اور نہی عن المنکر کی بڑی اچھی تشریح کی گئی، اس کا مطالعہ بہت مفید ہوگا۔</p><p>--------------------------</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605558,deoband,عقائد و  ایمانیات,دعوت و تبلیغ
07-Jun-2021,https://darulifta-deoband.com/home/ur/dawah-tableeg/605335,آیات جہاد كو مروجہ دعوت وتبلیغ پر منطبق كرنا اور بعض آیتوں سے عمومی وخصوصی ملاقات وغیرہ كو ثابت كرنا؟,"السلام علیکم ورحمة اللہ وبرکاتہ
امید ہے کہ حضرت مفتی صاحب دامت برکاتہم بخیر و عافیت ہوں۔
عرض یہ ہے کہ آج کل یہ بات کثرت سے دیکھنے میں آرہی ہے کہ قرآن مجید کی بعض آیات کریمہ کو مروجہ تبلیغ میں چسپاں کیا جارہا ہے اور یہ بتایا جارہا ہے کہ ان آیات سے یہی تبلیغ مراد ہے جیسے کہ:
(۱) وَاِذْ غَدَوْتَ مِنْ اَہْلِکَ تُبَوِّئُ الْمُؤْمِنِیْنَ مَقَاعِدَ لِلْقِتَالِ وَاللّٰہُ سَمِیْعٌ عَلِیْمٌ (121) آل عمران۔
(۲) انْفِرُوْا خِفَافًا وَثِقَالًا وَجَاہِدُوْا بِاَمْوَالِکُمْ وَاَنْفُسِکُمْ فِیْ سَبِیْلِ اللّٰہِ ذٰلِکُمْ خَیْرٌ لَکُمْ اِنْ کُنْتُمْ تَعْلَمُوْنَ (41) التوبة۔
(۳) وَعَلٰی الثَّلَاثَةِ الَّذِیْنَ خُلِّفُوْا حَتَّی اِذَا ضَاقَتْ عَلَیْہِمُ الْاَرْضُ بِمَا رَحُبَتْ وَضَاقَتْ عَلَیْہِمْ اَنْفُسُہُمْ وَظَنُّوْا اَنْ لَا مَلْجَاَ مِنَ اللّٰہِ اِلَّا اِلَیْہِ ثُمَّ تَابَ عَلَیْہِمْ لِیَتُوْبُوْا اِنَّ اللّٰہَ ہُوَ التَّوَّابُ الرَّحِیْمُ (118) التوبة۔
اور سورہ نوح کی بعض آیتوں سے عمومی ملاقات خصوصی ملاقات وغیرہ ثابت کیا جارہا ہے۔
کیا اس طرح ان آیتوں سے مروجہ تبلیغ کو ثابت کرنا درست ہے۔
برائے مہربانی اصول تفسیر کی روشنی میں جواب مرحمت فرماکر ممنون و مشکور ہوں۔","<p>بسم الله الرحمن الرحيم</p><p> </p><p>Fatwa : 902-112T/B=10/1442</p><p>&nbsp;سیاق و سباق سے جو آیت جہاد سے متعلق ہے اسے مروجہ دعوت و تبلیغ پر چسپاں کرنا درست نہیں۔ دعوت و تبلیغ کے فضائل کے لئے بیشمار حدیثیں موجود ہیں انھیں بیان کرنا چاہئے۔ جماعت میں نکل کر جو عمومی یا خصوصی ملاقات کا رواج ہے یہ جماعت والوں نے کام کی افادیت کے لئے نکالا ہے۔ قرآن کی آیات کو اس پر منطبق کرنا درست نہیں۔ کام اعتدال کے ساتھ کرنا چاہئے، غلو نہ کرنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605335,deoband,عقائد و  ایمانیات,دعوت و تبلیغ
01-Jul-2021,https://darulifta-deoband.com/home/ur/dawah-tableeg/605301,دعوت وتبلیغ كے موجودہ طریقہ كیا كسی صحابی نے سال لگایا تھا؟,تبلیغی جماعت والے کہتے ہیں کہ سب سے پہلے سال لگانے والے حضرت مصعب بن عمیر رض تھے اسی بنیاد پر علماء کو بھی سال لگوایا جاتا ہے ، براے مہربانی آپ رہنمائی فرمائیں یہ بات کس حد تک درست ہے ؟,"<p>بسم الله الرحمن الرحيم</p><p> </p><p>Fatwa : 1169-751/B=11/1442</p><p>&nbsp;موجودہ تبلیغی جماعت کا طریقہ کار خود جماعت والوں کا ایجاد کردہ طریقہ ہے۔ حضرت مولانا الیاس صاحب رحمہ اللہ سے قبل اس نہج پر کبھی تبلیغی کام نہیں ہوا ہے، نہ چلہ لگانے کا کوئی ثبوت ملتا ہے نہ سال لگانے کا ثبوت ملتا ہے اور صحابہ کرام کے دَور میں بھی اس طرح کی دعوت و تبلیغ کا کوئی طریقہ رائج نہ تھا۔ حضرت مصعب بن عمیر رضی اللہ عنہ کا موجودہ طریقہ کار پر سال لگانا محتاج دلیل ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605301,deoband,عقائد و  ایمانیات,دعوت و تبلیغ
30-Jul-2021,https://darulifta-deoband.com/home/ur/dawah-tableeg/605266,تبلیغی لائن سے ہٹ كر طلبہ میں اور بے طلب امت میں دین کی محنت كے لیے وقت لگانا كیسا ہے؟,"مدرسہ میں رہنے والے محترم علماء کرام حفاظ کرام و اساتذہ جو شب و روز بچوں(طلبہ) کو قرآن و حدیث کا درس دینے میں مشغول رہتے ہیں, اور اسی کے ساتھ ائمہ مساجد! مسجدوں میں پنچ وقتہ نماز پڑھانے کی خدمت انجام دیتے ہیں, اب سوال یہ ہے کہ طلبہ (طلب والوں) سے نکل کر چھٹیوں کے اوقات میں فارغ اوقات میں بے طلب امت میں دین کو زندہ کرنے صحیح علم، عمل و استقامت کی رہنمائی کے لیے تبلیغی جماعت یا اس سے ہٹ کر کسی اور شکل میں وقت نکالنا وقت لگانا کیسا ہے ، دوسرا چاہے تبلیغی جماعت میں وقت لگائے یا کوئی اور شکل پر بے طلبوں پر محنت کرنا، کیسا ہے ، اور محنت کا درجہ کیا ہوگا ؟","<p>بسم الله الرحمن الرحيم</p><p> </p><p>Fatwa : 1155-783/B=12/1442</p><p>&nbsp;تبلیغی لائن سے ہو یا اس سے ہٹ کر کسی اور جائز شکل میں ہو لوگوں میں دین کو زندہ کرنا، دین کی باتیں بتانا، لوگوں کو اللہ کی طرف متوجہ کرنا، اللہ کی فرمانبرداری میں لگانا، نافرمانیوں سے روکنا بہت ہی عمدہ کام ہے اور بڑے اجرو ثواب کا کام ہے۔ ایسے شخص کو قرآن نے سب سے عمدہ آدمی فرمایا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605266,deoband,عقائد و  ایمانیات,دعوت و تبلیغ
07-Aug-2021,https://darulifta-deoband.com/home/ur/dawah-tableeg/605141,تبلیغی جماعت کا بیرون ممالک میں جانا كیسا ہے؟,کیا تبلیغی جماعت کا بیرون ممالک میں جانا اور وہاں جاکے تبلیغ کرنا احادیث سے ثابت ہے ؟ جبکہ رسول اللہ کے زمانے میں تو آپ نے مکہ یا مدینہ سے باہر جاکر تبلیغ نہیں کری اور نہ کوئی صحابہ کی جماعت باہر بھیجی۔,"<p>بسم الله الرحمن الرحيم</p><p> </p><p>Fatwa : 1098-823/B=12/1442</p><p>&nbsp;ہر چیز کا صراحتاً احادیث سے ثابت ہونا ضروری نہیں ہے۔ پہلے ایسے وسائل نہ تھے کہ دوسرے ممالک میں آدمی آسانی سے سفر کرسکے اور وہاں کے حالات معلوم ہوسکیں۔ چونکہ ”مکہ مکرمہ“ برائیوں کا مرکز تھا اور ”مدینہ منورہ“ یہودیوں کا مرکز تھا اس لئے آپ صلی اللہ علیہ وسلم نے سب سے زیادہ تبلیغی محنت وہیں پر کی۔ اس کے بعد آپ نے مختلف علاقوں کے بادشاہوں کے نام خطوط بھیجے اور ان بادشاہوں نے اسلام قبول کیا۔ بعد میں صحابہ کرام ملک روم، فارس، ایران وغیرہ بہت سے ممالک میں اسلام کا کلمہ بلند کرنے کے لئے تشریف لے گئے، اور اسلام کو پھیلایا، اور بہت سارے ممالک کو فتح بھی کیا۔ رسول اللہ صلی اللہ علیہ وسلم نے اپنے زمانہ میں جہاں جہاں تبلیغ کی ضرورت سمجھی وہیں تبلیغ فرمائی۔ لیکن اگر بیرون ممالک میں تبلیغ کی یہاں سے زیادہ ضرورت ہے اوروہاں جانے اور تبلیغ پر قدرت رکھتا ہے تو دین پھیلانے کی غرض سے بیرونی ممالک میں بھی آدمی جاسکتا ہے۔ صحابہ کرام کا عمل ہمارے لئے حجت اور دلیل کے لئے کافی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605141,deoband,عقائد و  ایمانیات,دعوت و تبلیغ
15-Jun-2021,https://darulifta-deoband.com/home/ur/dawah-tableeg/605085,کیا تبلیغ جماعت اہل سنت ولجماعت سے خارج ہے ؟,موجودہ تبلیغ جماعت جسکا تعلق نرول اور فیض الاہی سے ہے ،کیا یہ اہل سنت ولجماعت سے خارج ہے ؟ بعض لوگ ان کے عمل کو کفریہ عمل کہتے ہیں اور اسے گمراہ کہتے ہیں ۔ کیا یہ درست ہے ؟,"<p>بسم الله الرحمن الرحيم</p><p> </p><p>Fatwa : 1091-723/B=11/1442</p><p>&nbsp;حضرت مولانا الیاس رحمة اللہ علیہ کی قائم کردہ جماعت جو اُن کے اصولوں پر کام کررہی ہے وہ اہل سنت والجماعت میں داخل ہے، صحیح العقیدہ ہے، اہل سنت والجماعت سے خارج نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605085,deoband,عقائد و  ایمانیات,دعوت و تبلیغ
22-Jun-2021,https://darulifta-deoband.com/home/ur/dawah-tableeg/605009,لوگوں كی بھلائی كے لیے ویڈیو اپلوڈ كرنا؟,کیا میں آپ کے دئیے گئے فتوی کی وڈیو بنا کر لوگوں کی بھلائی کے لیے ٹک ٹاک یادوسرے کسی پلیٹ فارم پر اپلوڈ کر سکتا ہوں؟,"<p>بسم الله الرحمن الرحيم</p><p> </p><p>Fatwa:1004-793/L=11/1442</p><p>&nbsp;جاندار کی ویڈیو سازی جائز نہیں ، اسی طرح ” ٹک ٹاک “ کا استعمال بالعموم لہو ولعب کے لیے ہوتا ہے ؛ اس لیے آپ” ٹک ٹاک“ پر فتاوی اپلوڈ نہ کریں ، اس کے علاوہ اگر آپ اپنے مضامین میں یہاں کے فتاوی کو شامل کرکے اس کی اشاعت کریں تو اس میں مضائقہ نہیں ؛ البتہ اس صورت میں ضروری ہے کہ اس میں حذف واضافہ نہ ہو ،نیز اگر آپ کو یہ شک ہو کہ یہ دارالافتاء دارالعلوم دیوبند کا فتوی ہے یانہیں؟ تو دارالافتاء خط لکھ کر اس کی تصویب کرالیں تاکہ کسی قسم کا کوئی شبہ باقی نہ رہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605009,deoband,عقائد و  ایمانیات,دعوت و تبلیغ
07-Sep-2021,https://darulifta-deoband.com/home/ur/dawah-tableeg/604988,بیوی بچوں کو چھوڑ کر چار مہینے کے لئے بیرون کی جماعت میں جانا,میں گورمنٹ گراننزٹیڈ پرائیویٹ ہائی اسکول میں ٹیچر ہوں۔میں چار مہینے کی بیرون جماعت میں جانا چاہتا ہوں ۔گرچہ کہ میرے پاس چٹھیاں بیلینس نہیں ہیں۔اگر میں گیا تو مجھے ان چار مہینے کی تنخواہ بھی نہیں ملے گی۔انتظامیہ نے اگر کوی عارضی ٹیچر رکھا تو انتظامیہ پر میری وجہ سے اس ٹیچر کی تنخواہ کی اضافی بوجھ آئے گا اور عارضی ٹیچر کو رکھنے اور میرے آنے پر اسکو ہٹا دئے جانے سے بچوں کا تعلیمی تسلسل متاثر ہوگا۔ تو کیا دینی نقطہ نگاہ سے میرا اپنے فرائض منصبی کو چھوڑ کر چار مہینے کی بیرون جماعت میں جانا سہہی ہوگا؟,"<p>بسم الله الرحمن الرحيم</p><p> </p><p>Fatwa : 1071-954/B=01/1443</p><p>&nbsp;ایسی حالت میں بیرون ملک میں چار مہینے کے لئے جانا درست نہیں۔ بیوی بچوں کی کفالت، ان کی سرپرستی، ان کی دینی تربیت اور دینی تعلیم کا نظم زیادہ اہم کام ہے، چار مہینے کے لئے جانا ایک امر مستحب ہے۔ آپ ہر ماہ میں تین دن کے لئے چلے جایا کریں، بس اتنا ہی آپ کے لئے کافی ہے۔ اور روزانہ تعلیم و مذاکرہ میں بیٹھ جایا کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604988,deoband,عقائد و  ایمانیات,دعوت و تبلیغ
06-Sep-2021,https://darulifta-deoband.com/home/ur/dawah-tableeg/604937,کیا کوئی حافظ قرآن مطالعہ کرکے وعظ وبیان کرسکتا ہے؟,(1)کیا کوئی حافظ قرآن جسکا مطالعہ اچھا ہو کیا وہ وعظ اور بیانات کرسکتا (2) اور وہ دین کی تبلیغ کس طرح کرے (3) اور وہ لوگوں کو مسائل بتا سکتا ہے یا نہیں جب کہ اسکو مسائل اچھی طرح یاد ہو (4)آپ کے مسائل اور ان کا حل- کیا یہ معتبر کتاب ہے (5) صدقہ فطر میں گیہوں کی مقدار کتنی ہے پونے دو یا سوا دو,"<p>بسم الله الرحمن الرحيم</p><p> </p><p>Fatwa : 1082-929/B=01/1443</p><p>&nbsp;(۱) جو شخص قرآن و حدیث پڑھا ہوا نہیں یعنی عالم نہیں، اسے وعظ و بیان نہ کرنا چاہئے، اسے چاہئے کہ کوئی معتبر کتاب لوگوں کو سنا دیا کرے۔</p><p>(۲) دین کی تبلیغ کرنا اہل علم کا کام ہے۔ جاہل آدمی کو دین کی تبلیغ کرنے کی ضرورت نہیں۔ ہاں کوئی مستند و معتبر کتاب سناکر تبلیغ کرسکتا ہے۔</p><p>(۳) مسائل کا بتانا بھی اہل علم کا کام ہے۔ جو شخص صرف حافظ ہو، اسے مسائل نہیں بتانا چاہئے، اگرچہ اسے یاد ہوں۔</p><p>(۴) جی ہاں، معتبر کتاب ہے۔</p><p>(۵) صدقہ فطر کی مقدار پونے دو سیر گیہوں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604937,deoband,عقائد و  ایمانیات,دعوت و تبلیغ
13-Jun-2021,https://darulifta-deoband.com/home/ur/dawah-tableeg/604896,كیا فضائل اعمال صحیح اور قابل عمل ہے؟,علماء دیوبند فضائل اعمال اول و دوم کو صحیح سمجھتے ہیں جس کی وجہ سے اس کو تبلیغی جماعت میں داخل نصاب قرار دیا گیا ہے ۔ معلوم یہ کرنا ہے کہ کیا فضائل اعمال مکمل حرف بحرف صحیح اور قابل عمل ہے ۔ اب تک کسی دیوبندی عالم نے اس کی غلطی نہیں نکالی۔ ہاں اس کے دفاع میں اکثر ہند و پاک کے علماء نے قلمی جنگ لڑی ہے ۔ جس سے یہی ثابت ہوتا ہے کہ فضائل اعمال مکمل حرف بحرف صحیح ہے ۔,"<p>بسم الله الرحمن الرحيم</p><p> </p><p>Fatwa : 1048-713/B=10/1442</p><p>&nbsp;”فضائل اعمال“ ہندوستان کے مانے ہوئے شیخ الحدیث حضرت مولانا زکریا کاندھلوی نے لکھی ہے، اس میں ذکر کردہ احادیث کی مولانا شفیق الرحمن چمپارنی نے تخریج بھی کردی ہے تاکہ کسی کو اعتراض کا موقعہ نہ مل سکے۔ فضائل اعمال میں ضعیف حدیث بھی بلاشبہ تمام محدثین کے نزدیک قابل عمل ہوتی ہے؛ البتہ عقائد اور احکام کے ثبوت کے لئے صحیح احادیث درکار ہوتی ہیں۔ لہٰذا جن لوگوں نے اس کتاب میں غلطیاں نکالی ہیں یا تو لاعلمی کی وجہ سے نکالی ہیں یا کم علمی کی وجہ سے یا کج علمی کی وجہ سے نکالی ہیں، جن کے جوابات علماء کرام نے دیدئے ہیں۔ اس لئے یہ کتاب صحیح ہے، اور قابل عمل ہے، کوئی تردد نہ کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604896,deoband,عقائد و  ایمانیات,دعوت و تبلیغ
31-May-2021,https://darulifta-deoband.com/home/ur/dawah-tableeg/604875,كیا پہلی امتوں كے ذمہ بھی امر بالمعروف اور نہی عن المنكر تھا؟,کیا پہلے امت کے ذمہ امر بالمعروف و نہی عن المنکر تھا۔ اگر تھا یا نا تھا۔ دونوں صورتوں میں مفصل و با دلیل جواب عنایت فرمائیں۔ جزاکم اللّہ تعالیٰ۔,"<p>بسم الله الرحمن الرحيم</p><p> </p><p>Fatwa : 913-234T/D=10/1442</p><p>&nbsp;آیت کریمہ کُنْتُمْ خَیْرَ اُمَّةٍ اُخْرِجَتْ لِلنَّاسِ تَأْمُرُوْنَ بِالْمَعْرُوْفِ وَتَنْہَوْنَ عَنِ الْمُنْکَرِ وَتُؤْمِنُوْنَ بِاللّٰہِ کے تحت حضرت مفتی محمد شفیع صاحب رحمہ اللہ معارف القرآن: 2/149، میں تحریر فرماتے ہیں۔</p><p>اس آیت میں امت محمدیہ کے خیر الامم ہونے کی وجہ سے بیان فرمائی ہے کہ یہ خلق اللہ کو نفع پہونچانے ہی کے لئے وجود میںآ ئی ہے اور اس کا سب سے بڑا نفع یہ ہے کہ خلق اللہ کی روحانی اور اخلاقی اصلاح کی فکر اس کا منصبی فریضہ ہے اور پچھلی سب امتوں سے زیادہ امر بالمعروف اور نہی عن المنکر کی تکمیل اس امت کے ذریعہ ہوئی اگرچہ امر بالمعروف اور نہی عن المنکر کا فریضہ پچھلی امتوں پر عاید تھا۔ آگے مزید تفصیل ذکر کی گئی ہے جس سے معلوم ہوا کہ امر بالمعروف اور نہی عن المنکر پچھلی امتوں کے ذمہ بھی تھا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604875,deoband,عقائد و  ایمانیات,دعوت و تبلیغ
