issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/dawah-tableeg/53523,اگر کوئی شخص رمضان میں جماعت کے اندر نکلنا چاہے,بعد سلام مسنون امید کہ آپ حضرات بخیر ہونگے ،اللہ آپ حضرات کی مساعئی جمیلہ کو قبول فرمائے ۔ ایک سوال پوچھنا تھا،امید ہے کہ آپ جواب دے کر ہمیں ممنون فرمائینگے ۔ ہمارے یہاں ماہ رمضان میں مبلغین حضرات جماعتوں کے نکالنے پر خوب زور لگاتے ہیں ،اور کہتے ہیں کہ رمضان کا مہینہ دعوت کا مہینہ ہے ، اور نئے ساتھیوں کو رمضان میں راہ خدا میں نکلنے کی خوب دعوت دیتے ہیں اور پرانے ساتھیوں کو رمضان مہینے میں باربار نکلنے کی دعوت دی جاتی ہے ،رمضان کے مہینے میں تراویح کا بھی معمول ہوتا ہے ،تراویح میں قرآن پڑھنے کا نصاب الگ الگ ہوتا ہے چنانچہ بعضے ساتھیوں کا قرآن کا کچھ حصہ چھوٹ بھی جاتا ہے ،اُن کو اس بات کی ترغیب دی جاتی ہے کہ آپ اخیر کے دنوں میں حافظ قرآن کو گھر میں بلاکر اپنا فوت شدہ قرآن کا حصہ سن لو،ترغیب ضرور دی جاتی ہے لیکن آج تک ہمیں ایسا کوئی آدمی نہیں ملا جو اس طرح الگ سے اپنا چھوٹا ہوا قرآن سنتا ہو،اب سوال یہ ہے کہ اگر اس طرح ہمارے جماعت میں نکلنے سے قرآن چھوٹ جاتا ہو تو اُس صورت میں جماعت میں نکلنا چاہئے یا گھر پر رہتے ختم قرآن کی سنت کو ادا کرنا چاہئے ؟,"<p>بسم الله الرحمن الرحيم</p><p> Fatwa ID: 1341-1076/B=9/1435-U

اگر کوئی شخص رمضان میں جماعت کے اندر نکلنا چاہے تو وہ نکل سکتا ہے۔ اپنے حالات کو وہ زیادہ بہتر سمجھتا ہے۔ رہا رمضان میں تراویح کے اندر پورا قرآن سننا تو اس سے اس کو محرومی رہے گی۔ یہ کوئی فرض وواجب نہیں ہے۔ اپنے ساتھ کسی حافظ کو بھی جماعت میں لیجائے تو پورا قرآن اس کے پیچھے تھوڑا تھوڑا سن سکتا ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",53523,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/52019,کیا دنیا میں دین صرف دعوت وتبلیغ کی وجہ سے پہنچ رہا ہے؟,میرا سوال کا اطمینان بخش جوابدیجئے گا۔ (۱) کیا دنیا میں دین صرف دعوت وتبلیغ کی وجہ سے پہنچ رہا ہے؟ (۲) میں حافظ قرآن ہوں اور میں خانقاہ میں جڑکر دین کی محنت کرنا چاہتاہوں تو بھی مجھے تبلیغ میں جڑ کر چار مہینے لگانا ضروری ہے؟,"<p>بسم الله الرحمن الرحيم</p><p> Fatwa ID: 952-190/B=6/1435-U

دعوت وتبلیغ کے طریقے شریعت نے معین نہیں کیے ہیں، ایک مرکز، نظام الدین دہلی کی ترتیب پر دعوت وتبلیغ کی محنت چلی رہی ہے،ایک خانقاہوں میں مجاہدہ وریاضت، اصلاح باطن کی محنت چل رہی ہے۔ ایک دینی مدارس میں قرآن وحدیث کے تمام احکام اور تمام اوامر ونواہی کی تعلیم دی جاتی ہے، یہ سب ہی تبلیغ ہے۔ ان تینوں میں سے جس کو جس سے انسیت ومحبت ہو اورجس میں وہ اپنا زیادہ فائدہ محسوس کرتا ہو اس میں لگ سکتا ہے، اگر آپ کو خانقاہ میں جڑکر دین کی محنت کرنے کا زیادہ شوق ہے تو اس میں جڑکر اپنے اصلاحِ باطن اور تزکیہ نفس کے کام میں لگ جائیں، پھر آپ کو تبلیغ میں چار مہینے لگانا ضروری نہیں ہے، لگادیں تو بہر حال فائدہ اور برکات سے خالی نہ ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",52019,deoband,عقائد و  ایمانیات,دعوت و تبلیغ
31-Aug-2020,https://darulifta-deoband.com/home/ur/dawah-tableeg/51314,عشاء كی فرضوں كے بعد فورا تعلیم كرنا كیسا ہے؟,ہمارے یہاں عشاء کی نماز کے فورن بعد تعلیم ہوتی ہے سنّت وتر پڑھنے سے پہلے ہی جسکی وجہ یہ ہے کہ ہمارے یہاں کئی قسم کے 'کوالٹی' کے نمازی ہیں کچھ تو آہستہ آہستہ نماز پڑھتے ہیں ہے اور پوری پڑھتے ہیں اور کچھ دو سنّت اور وتر پڑھتے ہیں جو کم نماز پڑھنے ولے ہیں انکی اکثریت زیادہ ہیں نماز کے بعد اگر سنّت پڑھیں فر اسکے بعد تعلیم کریں تو دو چار لوگ تعلیم سنتے ہیں اگر نماز کے فورن بعد کریں تو بیس تیس لوگ تعلیم سن لیتے ہیں اب مجھکو یہ معلوم کرنا ہے کہ عشاء کی نماز کے فورن بعد تعلیم کرنا کیسے ہے,"<p>بسم الله الرحمن الرحيم</p><p> Fatwa ID: 460-369/L=5/1435-U

عشاء کی نماز کے بعد متصلاً سنن، نوافل اور وتر میں مشغول ہونا چاہیے، فرض نماز کے بعد متصلاً تعلیم کرکے فرض اور سنن میں تاخیر کرنا مکروہ ہے، ویکرہ تأخیر السنة إلا بقدر اللّٰہم أنت السلام․․․ (درمختار: ۲/۲۴۶) اس لیے فرض کے بعد متصلاً تعلیم نہ کی جائے، تعلیم فرض نماز کے اتنی دیر بعد کی جائے کہ جتنی دیر میں لوگ سکون کے ساتھ سنن، نوافل اور وتر سے فارغ ہوجائیں، جب لوگ سنن ونوافل میں مشغول ہوں اس وقت جبراً تعلیم کرنا جس سے نمازیوں کی نماز میں خلل ہو درست نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51314,deoband,عقائد و  ایمانیات,دعوت و تبلیغ
30-Aug-2020,https://darulifta-deoband.com/home/ur/dawah-tableeg/50483,دعوت وتبلیغ,کیا فرماتے ہے علماء دین و مفتیان کرام مندرجہ ذیل مسایل کے بارے میں۔ باجماعت نماز کے فورا بعد مروجہ تبلیغی جماعت کے حضرات کرام اعلان کرتے ہیں کہ دعا کے بعد یا سنت پڑھنے کے بعد ایمان و یقین کی بات ہوگی اپ سب حضرات بیٹھ جایے بہت نفع ہوگا۔ اس وقت بعض لوگوں کی ایک رکعت یا دو یا تین رکعتیں جماعت سے رہ چکی ہوتی ہے اور وہ امام کے سلام کے فورا بعد بقیہ نماز کے لیے اٹھ کھڑے ہوتے ہیں۔ تو اس صورت حال میں اعلان کرنا شرعا جایز ہے یا نہیں۔ بعد نماز ظہر تبلیغی جماعت کے حضرات فضایل اعمال سے حدیث اجتماعی حلقہ کو سناتے ہے جو کہ اونچی اواز میں سناتے ہے جبکہ دوسرے طرف کچھ لوگ جماعت سے رہ گیے ہوتے ہیں اور وہ لوگ فرض نماز یا سنتیں پڑھتے ہیں تو اس صورت میں یہ جایز ہے یا نہیں۔,"<p>بسم الله الرحمن الرحيم</p><p> Fatwa ID: 355-311/H=3/1435-U

(۱) مختصر سا ضروری اعلان کردینے کی اجازت ہے،جس طرح تبدیلی اوقاتِ نماز، کسی عالم کے بیان، تفسیر قرآنِ کریم وغیرہ جیسے امور کا اعلان عامةً کیا جاتا ہے اِسی طرح تبلیغی جماعت کے بیان کے اعلانِ مختصر کردینے میں مضائقہ نہیں جب عموماً ہرہفتہ یا کم وبیش زمانہ میں ایک جیسا مختصر سا اعلان ہوتا ہے تو مسبوقین کے حق میں عامةً وحشت کا موجب نہیں بنتا، تبلیغی جماعت کے اعلان کے جو الفاظ آپ نے نقل کیے ہیں وہ مختصر اعلان پر ہی مشتمل جچے تلے الفاظ ہیں۔
(۲) جب دوسری طرف کچہ نمازی نماز میں مشغول ہوں تو اتنی اونچی آواز سے فضائل اعمال کو سنانا کہ جس سے دوسری طرف نماز میں مشغول حضرات کی نمازوں میں خلل ہو یہ صورت مکروہ ہے أجمع العلماء سلفا وخلفا علی استحباب ذکر الجماعة فی المساجد وغیرہا إلا أن یشوش جہرہم علی نائم اور مصل أو قارئ اھ (فتاوی شامی، کتاب الصلاة) اور جب کہ بعد نماز ظہر فضائل اعمال کے سننے سنانے کا وقت مقرر ہے تو آنے والے نمازی یا سنت ونوافل پڑھنے والے حضرات شروع ہی سے اس کا لحاظ فرمالیا کریں کہ جس جگہ میں فضائل اعمال پڑھی جاتی ہے اس سے اتنے فاصلہ پر نماز پڑھیں کہ خلل اور تشویش کا اندیشہ نہ ہو تو یہ سب سے بہتر شکل ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50483,deoband,عقائد و  ایمانیات,دعوت و تبلیغ
31-Aug-2020,https://darulifta-deoband.com/home/ur/dawah-tableeg/49976,دعوت و تبلیغ,حضرت مجھے یہ پوچھنا ہے کہ جس طرح موجودہ دعوت و تبلیغ کے کام میں لگنے والی محنت جان ،مال،وقت کے اعتبار سیاللہ کے راستے میں شمار ہوتی ہے۔ کیابا لکل اسی طرح مدرسہ میں درس و تدریس اور خانقاہ میں تزکیہ نفس کے سلسلے میں لگنے والی محنت بھی اللہ کے راستے میں شمار ہوگی؟ اللہ کے راستے میں کروڑ گنا تک اجر بڑھ جانے کے فضائل والی حدیث صرف دعوت و تبلیغ کے ساتھ خاص ہے یا مدرسہ اور خانقاہ بھی اس میں شامل ہے؟ تینوں نظام مدرسہ ، خانقاہ اور دعوت و تبلیغ ،فضیلت کے اعتبار سے ترتیب وار بتلا دیں؟ ایک شخص اخلاص اور اصو لوں کے مطابق دعوت و تبلیغ کے کام میں لگا ہوا ہے، تو کیا صرف یہی کام اس کی اصلاح کے لییبھی کا فی یے یا اس کے ساتھ ساتھ خانقاہ میں بھی جڑنا چاہیے، ایسے ہی ایک شخص خانقاہ میں بزرگوں کی نگرانی میں اصلاح میں لگا ہوا ہے اور لوگوں میں بھی محنت کر رہا ہے،تو کیا صرف یہی کام تبلیغ کے لیے بھی کافی ہے یا اس کے ساتھ ساتھ موجودہ دعوت و تبلیغ میں بھی جڑنا چاہیے؟ رہنمائی فرما ئیں۔,"<p>بسم الله الرحمن الرحيم</p><p> Fatwa ID: 196-167/H=2/1435-U

(۱) یہ محنت بھی جب کہ اخلاص کے ساتھ اور اصول کے مطابق ہو تو دینی خدمت میں شمار ہوگی۔
(۲) مدرسہ اور خانقاہ بھی جب کہ صحیح نہج پر چلائے جائیں، اتباعِ سنت اور اللہ پاک کی خوشنودی ہی پیش نظر رہے اخلاص کے ساتھ اور اصولِ صحیحہ کے مطابق کام ہو تو یہ بھی دعوت وتبلیغ والے فضائل میں شامل ہیں۔ 
(۳) اشخاص، حالات، ضرورت، حاجت وغیرہ امور کو ملحوظ رکھ کر ذمہ دارانِ مدرسہ وخانقاہ اوردعوت وتبلیغ (تینوں کے نظام کو چلانے والے حضرات) ترتیب کو قائم کریں گے، اور وہی ترتیب مناسب ہوگی، قرآنِ کریم اور حدیث شریف سے ان امور میں ترتیب لازم منصوص نہیں ہے، البتہ تینوں کام اہم ہیں، اس لیے ذمہ داران اورعوام ایک دوسرے کے رفیق بن کر کام کریں اور ایک دوسرے کے فریق بننے سے پورا اجتناب رکھیں، یہ اصول سب کے لیے ضروری ہے۔
(۴) کس کے لیے کون سا کام اصلاح کی خاطر ضروری ہے اس کا حکم بھی مثل نمبر ۳ کے ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49976,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/49029,میری بیوی مجھے تین دن جماعت میں جانے سے منع کرتی ہے کیوں کہ اسے اکیلے گھر میں رہنے سے ڈر لگتا ہے تو کیا مجھے جماعت میں جانا چاہئے؟,میں سعودی عرب میں رہتاہوں اور دین کی دعوت کا کام ہندوستان میں کرتاتھا ، یہاں پر بہت سے لوگ کہتے ہیں کہ یہ بدعت ہے ، اپنی طرف سے تین دن یا چالیس دن اور چار مہینے متعین کرکے جماعت میں جانا بدعت ہے؟میری بیوی مجھے تین دن جماعت میں جانے سے منع کرتی ہے کیوں کہ اسے اکیلے گھر میں رہنے سے ڈر لگتاہے تو کیا مجھے جماعت میں جانا چاہئے؟ براہ کرم، رہنمائی فرمائیں۔,"<p>بسم الله الرحمن الرحيم</p><p> فتوی: 1432-1432/M=12/1434-U

دعوت وتبلیغ کا موجودہ نظام جس کے تحت لوگ دین سیکھنے سکھانے کی غرض سے تین دن، چلہ اور چار مہینے کے لیے جماعت میں نکلتے ہیں اس کو بدعت کہنا جہالت یا تعصب ہے، احوال کی تبدیلی میں چلہ چار مہینہ کو دخل ہے، یہ بات قرآن وحدیث کے مضمون سے ثابت ہے، چنانچہ مادر رحم میں نطفہ کی تبدیلی کا مضغہ اور علقہ وغیرہ کی شکل میں چالیس دن کے اندر واقع ہونا حدیث میں وارد ہے، پھر دنوں کی تعیین محض انتظاماً ہے، جیسے مدارس عربیہ میں عالم بننے کے لیے آٹھ سال کا کورس ہوتا ہے، بہرحال اس نظام کو بدعت کہنا غلط ہے، جماعت میں چلے جانے سے بیوی کو اکیلے رہنے میں اگر ڈر لگتا ہے تو مناسب انتظام کرکے جائیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49029,deoband,عقائد و  ایمانیات,دعوت و تبلیغ
30-Aug-2020,https://darulifta-deoband.com/home/ur/dawah-tableeg/48181,غیر مسلمین كو دعوت دینا كن حالات میں ضروری ہے؟,جو غیر ایمان والے اللہ، رسول اور آخرت کے بارے میں بالکل نہیں جانتے ہیں، وہ آدم و حوّا علیہماالسلام کی اولاد انسانوں، جانوروں، پیڑ پودوں، مورتیوں اور نہ جانے کس کس کو اپنا خالق و مالک سمجھ کر اور پوج کر حالت کفر میں مر رہے ہیں …کیا آخرت میں اہلِ ایمان اُمت محمدیہ سے اِس سلسلہ میں پوچھ گچھ اور پکڑ ہوگی؟ (خصوصاً سازگار حالات میں) براہِ کرم قرآن و حدیث کی روشنی میں جوابات مرحمت فرماکر عند اللہ ماجور ہوں۔,"<p>بسم الله الرحمن الرحيم</p><p> Fatwa ID: 1699-1297/B=1/1435-U

اگر حالات سازگار ہوں، ان غیرمسلموں کو تبلیغ کرنے پر قدرت حاصل ہو، یعنی فتنہ رونما ہونے کا اندیشہ نہ ہو تو ان کو ہدایت کی باتیں بتانا ضروری ہے، اور یہی اصل تبلیغ ہے، اور اگر قدرت نہ ہو فتنہ وفساد، عزت ومال کے ضیاع کا اندیشہ قطعی ہو تو ہم مسلمانوں پر ان لوگوں کو ہدایت کی باتیں بتانا ضروری نہیں، اگر مسلمان اپنے دینی حالات درست کرلیں، تقویٰ وطہارت انابت الی اللہ کو اپنالیں،حقوق کی ادائیگی کرتے رہیں تو غیرمسلموں کے حق میں یہ انتہائی موٴثر اور خاموش تبلیغ ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48181,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/48179,غیر مسلموں میں اسلام کی دعوت,کیا فرماتے ہیں علماء کرام مسائل ذیل کے بارے میں: سوال نمبر ۱: غیر مسلموں میں اسلام کی دعوت دینے کی اہمیت اور شرعی درجہ کیا ہے؟ سوال نمبر ۲: تبلیغی جماعت کے ایک بڑے ذمہ دار پروفیسر صاحب نے اپنے بیان میں فرمایا کہ تمام انبیاء کی بعثت اپنی قوموں میں ہوئی تھی لہذا غیر مسلموں میں دعوت کی کوئی بنیاد نہیں … کیا یہ بات درست ہے؟ سوال نمبر ۳: جو لوگ علماء کی رہ نمائی میں غیر ایمان والے بھائیوں میں کارِ دعوت انجام دیتے ہیں، انکی مخالفت کرنا، انہیں گالیاں دینا، اس بات کی سعی کرنا کہ یہ لوگ مسجد میں اپنا کوئی اجتماع اور پروگرام نہ کر سکیں، نیز انہیں مسجد سے نکالنا… کیا یہ سب شرعاً جائز ہے؟ سوال نمبر ۴: محلہ کے لوگوں کو یہ کہکر خوفزدہ کرنا کہ یہ لوگ جو غیر ایمان والوں میں دعوتی کام کر رہے ہیں، یہ تم سب کو فتنہ میں ڈال رہے ہیں، کبھی بھی پولس، سی بی آئی آسکتی ہے اور اِن لوگوں کو اور جو اِن لوگوں کا تعاون کرتے ہیں، اُن کو پکڑ کر لیجائیگی۔ حالانکہ اہل علم واقف ہیں کہ ھندوستان سیکولر ملک ہے، یہاں پر ہر شہری کو اپنی مرضی کے دھرم و مذہب کو اختیار کرنے اور اسکی تبلیغ کا بنیادی حق حاصل ہے؟,"<p>بسم الله الرحمن الرحيم</p><p> Fatwa ID: 1532-518/L=1/1435-U

(۱) غیر مسلموں میں اسلام کی دعوت دینا نہایت عظیم اور متبرک کام ہے، اس کی اہمیت کے لیے یہی کافی ہے کہ تقریباً سارے انبیاء علیہم السلام نے اس کام کو کیا،لیکن آج کل مسلمانوں کی دین سے دوری اس حد تک پہنچ چکی ہے کہ ان میں اور غیروں میں امتیاز کرنا بھی مشکل ہوگیا ہے بلکہ خود مسلمانوں کی معاشرتی ومعاملاتی زندگی نئے اقوام کودینِ اسلام کے قبول کرنے میں رکاوٹ بنی ہوئی ہے، اس لیے موجودہ وقت میں مسلمانوں کودین پر لانے کے لیے محنت کرنا بھی ایک عظیم کام ہے، انبیاء اور صحابہ کی سیرت سے اپنے اپنے وقت پر دونوں طبقوں پر محنت کرنے کا ثبوت ملتا ہے، دینی شعبوں میں تفاضل پیدا کرنا درست نہیں ہے، اور موجودہ وقت میں مسلمانوں کی دین سے بیزاری کے باوجود اگر کچھ لوگ معتبر علماء کی نگرانی میں غیروں کو اسلام کی دعوت دیں تو شرعاً یہ بھی درست ہے، مذکورہ تفصیل سے معلوم ہوگیا کہ پروفیسر صاحب نے اگر واقعةً یہ بات کہی ہے کہ غیرمسلموں میں دعوت کی کوئی بنیاد نہیں ہے تو ان کا یہ کہنا غلط ہے اورسراسر حقیقت کے خلاف ہے۔
(۲) بشرطِ صحتِ سوال ایسا کرنا درست نہیں ہے۔ 
(۳) درست نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48179,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/47652,نماز کے لئے بار بار دعوت دینا۔,میں سعودی عرب میں کام کرتاہوں اور میرے ساتھ روم میں ایک مسلمان ہے جو کہ میرا رشتہ دار بھی ہے۔ جب نماز کا ٹائیم ہوجاتاہے۔ تو وہ نماز چھوڑ دیتا ہے اور کبھی پڑھتا ہے، مطلب یہ کے نماز پڑھتاہے۔اور نماز سے انکار بھی نھیں کرتا۔ لیکن پانچوں وقت نماز نہیں پڑھتا۔ اور اسکے ساتھ میرا کاروبار بھی شریک ہے۔ کیا ایسے شخص کے ساتھ کاروبار کی جا سکتی ہے۔ اسکے ساتھ کھانا پینا جائز ہے۔,"<p>بسم الله الرحمن الرحيم</p><p> فتوی: 1153-906/D=10/1434

جو شخص نماز کا پابند نہ ہو کار وبار کی شرکت اس کے ساتھ بھی کی جاسکتی ہے، البتہ مسلمان ہونے اور شریک ہونے کے تقاضے سے بطور خیرخواہی اسے نماز کے پابندی کی تلقین وتعلیم کرتے رہا کریں اور اللہ تعالی سے اس کے حق میں دعا بھی کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",47652,deoband,عقائد و  ایمانیات,دعوت و تبلیغ
29-Aug-2020,https://darulifta-deoband.com/home/ur/dawah-tableeg/46837,ہر ۱۰۰ سال میں اللہ تعالی ایک مجدد پیدا کرتاہے ، تبلیغی جماعت کے کام کو بھی ۱۰۰ سال پورے ہونے کو ہے۔ اب اللہ تعالی کسی نئے مجدد کو بھیج کر کوئی نیا کام دے گا ، کیا یہ درست ہے ؟,بعض علمائے کرام کو کہتے ہوئے سنا ہے کہ ہر ۱۰۰ سال میں اللہ تعالی ایک مجدد پیدا کرتاہے ، تبلیغی جماعت کے کام کو بھی ۱۰۰ سال پورے ہونے کو ہے۔ اب اللہ تعالی کسی نئے مجدد کو بھیج کر کوئی نیا کام دے گا ، کیا یہ درست ہے ؟ کیا لوگ تبلیغی جماعت کو چھوڑ کو کسی اور جماعت میں چلے جائیں گے ؟ آپ سے گذارش ہے کہ اس وسوسہ کو دور فرمائیں اور مفصل و مدلل جواب عنایت فرمائیں۔,"<p>بسم الله الرحمن الرحيم</p><p> فتوی: 1048-789/D=10/1434

یہ تو حدیث کا مفہوم ہے، إن اللہ یبعث لہذہ الأمة علی رأس کل مائة سنة من یجدد لہا دینہا (أبوداوٴد)
کسی کام پر سو سال گذرنا مراد نہیں ھے بلکہ ہر سو سال پر اللہ تعالیٰ ایسے شخص کو بھیجتے ہیں جو دین میں پیدا ہونے والی خرابیوں کو زائل کرتا ہے یا اسلام کے رخ زیبا پر جو بدنما داغ آجاتے ہیں، انھیں صاف کرتا ہے۔
عام لوگوں کو تو پتہ بھی نہیں لگتا کہ کوئی مجدد ہے البتہ خواص کو کچھ قرائن اور علامات کے ذریعہ اندازہ لگتا ہے، قطعیت کے ساتھ وہ بھی کوئی بات نہیں کہہ سکتے، ہاں بسا اوقات قرائن ایسے ظاہر اور صاف ہوتے ہیں جس سے مجدد کے مجدد ہونے کا ظن غالب ہوجاتا ہے۔
ہرشخص کو اپنے اعمال کی اصلاح اور انھیں قرآن وسنت کے مطابق بنانے کی فکر کرنا لازم ہے، جن لوگوں کے اندر یہ فکر ہوگی انھیں ہی مجدد کی ذات سے زیادہ فائدہ حاصل ہوگا کہ جن امور کے اصلاح کی طرف توجہ دلائی گئی اس نے اصلاح کرلی اور جس کو خود اپنے اصلاح کی فکر اس وقت نہیں ہے اسے مجدد کے آنے سے بھی کوئی فائدہ نہ ہوگا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46837,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/46711,بزرگوں ،ولیوں اور نبیوں کی دعا میں اپنی دعا کیسے شامل کرسکتے ہیں؟,بزرگوں ،ولیوں اور نبیوں کی دعا میں اپنی دعا کیسے شامل کرسکتے ہیں؟,"<p>بسم الله الرحمن الرحيم</p><p> فتوی: 1031-805/D=10/1434

اے اللہ میں ان بزرگوں کے وسیلہ سے دعا کرتا ہوں آپ قبول فرمالیں۔
اے اللہ ہماری دعائیں اپنے نیک بندوں کے طفیل اور ان کی برکت سے قبول فرمالے۔
اے اللہ میں ان تمام چیزوں کا سوال کرتا ہوں جن کا سوال کیا رسول اللہ صلی اللہ علیہ وسلم نے اور ان تمام چیزوں سے پناہ چاہتا ہوں جن سے پناہ چاہی حضرت محمد صلی اللہ علیہ وسلم نے۔ 
شامل کرنے سے آپ کا مقصد کچھ اور ہو تو اسے واضح کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46711,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/46702,کیا غیر عالم کے لیے درست ہے کہ وہ علمائے کرام کی رہبری میں باطل فرقوں کے رد میں کام کرے اور اپنے بیانات ومذاکرات میں قرآن کریم کی آیات اور اس کا ترجمہ علمائے کرام کے ترجمے میں سے اور تفسیر مفسرین کے تفسیر میں سے (بغیر اپنی رائے کو داخل کرے) نقل کرے ؟اللہ تعالی اہل سنت و الجماعت علمائے دیوبند کو عافیت عطا فرمائے۔ آمین۔,کیا غیر عالم کے لیے درست ہے کہ وہ علمائے کرام کی رہبری میں باطل فرقوں کے رد میں کام کرے اور اپنے بیانات ومذاکرات میں قرآن کریم کی آیات اور اس کا ترجمہ علمائے کرام کے ترجمے میں سے اور تفسیر مفسرین کے تفسیر میں سے (بغیر اپنی رائے کو داخل کرے) نقل کرے ؟اللہ تعالی اہل سنت و الجماعت علمائے دیوبند کو عافیت عطا فرمائے۔ آمین۔,"<p>بسم الله الرحمن الرحيم</p><p> فتوی: 1139-1130/M=10/1434

بیانات وغیرہ میں قرآن کریم کی آیات اور ترجمہ وتفسیر پیش کرنا یہ علماء کا کام ہے، اسی طرح دلائل کے ذریعہ باطل فرقوں کا رد کرنا یہ بھی علماء کا کام ہے، غیرعالم اِن کاموں کو علمائے کرام کی رہبری میں کس انداز پر انجام دے گا؟ اوراس غیر عالم شخص کی علمی لیاقت کیا ہے؟ غیر عالم کے لیے احتیاط وسلامتی اِسی میں ہے کہ وہ ایسے نازک اوراہم ذمہ داری کو اپنے علماء کے حوالہ کردے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46702,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/46501,آیت (قُلْ هَذِهِ سَبِيلِي أَدْعُو إِلَى اللَّهِ عَلَى بَصِيرَةٍ أَنَا وَمَنِ اتَّبَعَنِي) كا مصداق,"گزارش ہے کہ ہمارے ایک تبلیغی بزرگ نے اپنے بیان میں دعوت و تبلیغ کے کام کی اہمت بیان کرتے ہوء ے قرآن کی یہ آیت تلاوت کی: (قل ھذہ سبیلی ادعو الی اللہ علی بصرتہ انا و من التباعنی) اورکہا کہ"" اس آیت شریفہ میں اللہ جل شانہ نے اپنے نبی? کو فرمایا کہ اعلان کر دیجء ے کہ یہ ہے میرا راستہ کہ میں بلاتا ہوں لوگوں کو اللہ کی طرف بصیرت کے ساتھ۔ یہ میرا راستہ ہے اور ہر اُس کا راستہ ہے جو میری اتباع کرنے والا ہے۔ "" اور مزید کہا کہ اس آیت شریفہ کے مطابق جو اس دعوت و تبلیغ کے کام کو نہیں کر رہا ہے وہ حضور ? کے راستے پر نہیں ہے۔ سوال یہ ہے کہ کیا واقعی جو اس دعوت و تبلیغ کے کام کو نہیں کر رہا ہے شریعت کی رو سے وہ حضور ? کے راستے سے ہٹا ہوا ہے؟ کیا مفسرین حضرات نے اس آیت شریفہ کی یہی تفسیر کہیں لکھی ہے؟ اگر ہے تو براء ے مہربانی حوالہ لکھ دیں۔ دوسرا سوال یہ ہے کہ بعض بزرگ اسی آیت کی بنیاد پر کہتے ہیں کہ تبلیغ کا کام کرنے کے لیے مرد اور عورت دونوں مکلف ہیں کیونکہ مسلمان مرد اور عورت دونوں حضور ? کے اُمتی اور اتباع کرنے والے ہیں۔ کیا یہ بات اور استدلال ٹھیک ہے۔اور اگر یہ ٹھیک ہیتو براء ے مہربانی تفسیر کا حوالہ لکھ دیں۔ سوالات پوچھنے کا مقصد یہ ہے کہ اس کام کو شریعت کی حدود کے اندر رہ کر کرنا چاہتا ہوں، افراط و تفریط ، کمی اور غلو سے بچنا چاہتا ہوں۔ براء ے مہربانی تفصیلی جواب عطا فرماء یں۔ اللہ آپ کو جزاء ے خیر عطا فرماء یں۔","<p>بسم الله الرحمن الرحيم</p><p> فتوی: 1130-985/H=10/1434

ہروہ جماعت اور ہروہ شخص کہ جو اصولِ تبلیغ کی پابندی کرتے ہوئے اخلاص کے ساتھ اللہ پاک کی خوشنودی حاصل کرنے کی نیت سے صحیح نہج پر دین کی دعوت میں جد وجہد کرتا ہے، باطل اور اہل باطل کی ترجمانی سے اپنے آپ کو پوری طرح بچاتا ہے دنیاوی کوئی غرض وابستہ نہیں کرتا،بے غرض ہوکر بے طلب بندوں میں پہنچ کر اپنی مساعی کو صرف کرتا ہے ہرایسا فرد اور ہرایسی جماعت مذکورہ فی السوٴال آیت مبارکہ کا مصداق ہے اور اس میں بھی کوئی شک نہیں کہ دعوت وتبلیغ اور تبلیغی جماعت کی طرف سے پوری دنیا میں جو کام ہورہا ہے اور جس نہج پر ہورہا ہے اور مخلصین کا بڑا طبقہ کام کررہا ہے وہ نمایاں حیثیت کا مقام رکھتا ہے، تاہم صفات بالا سے متصف ہوکر اور بھی افراد اورجماعت کام کررہے ہیں تبلیغی جماعت ہی میں اس کو منحصر سمجھنا درست نہیں اور نہ اُن پر حضور صلی اللہ تعالی علیہ وسلم کے راستہ سے ہٹ جانے کا حکم لگانا درست ہے، یہی یا اسی طرح کی ہدایات اکابر مرکز تبلیغ بنگلہ والی مسجد دلی کی طرف سے دی جاتی ہیں، ان حضراتِ اکابر تبلیغ کی ہدایات سے ہٹ کر کوئی شخص کوئی بات کہتا ہے تو وہ اصول سے ناواقف ہے یا غلو میں مبتلا ہے۔
(۲) یہ استدلال درست ہے، البتہ دونوں کے کام کی نوعیت اور دائرہٴ کار علیحدہ علیحدہ ہے تاہم نفس تبلیغ کے حکم میں دونوں شامل ہیں، بیشتر نصوص میں ایسا ہی وارد ہے کہ اصل مخاطب مرد ہیں اور خواتین ان کے تابع ہوکر شامل ہوتی ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",46501,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/44183,ہم نے پہلے ایمان سیكھا پھر قرآن سیكھا كا حوالہ مطلوب ہے,(۱) کیا التحیات میں بیٹھے ہوئے اپنی زبان میں دعا کی جا سکتی ہے ؟ اگر ہاں تو اسکا طریقہ کیا ہے ؟ (۲) ہماری مسجد میں امام صاحب ہر جمعہ کی نماز کے بعد اجتماعی دعا کراتے ہیں ،کیا یہ درست ہے ؟ (۳) ہمارے تبلیغی بھائی اپنی تقریروں میں اکثر یہ کہتے ہیں کی 'صحابہ فرماتے ہیں کی ہم نے پہلے ایمان سیکھا پھر اسکے بعد قرآن سیکھا ' کیا یہ بات درست ہے ؟ انسے اس بات کا حوالہ مانگو تو وہ غصہ کرتے ہیں اس لئے آپ بتائے کیہ یہ بات کس مستند کتاب میں ہے؟ اور قرآن کے بغیر ایمان کو کیسے اور کہاں سے سیکھا جائے؟,"<p>بسم الله الرحمن الرحيم</p><p> فتوی: 330-372/N=4/1434

(۱) نماز میں عربی زبان کے علاوہ کسی اور زبان میں دعا نہیں کی جاسکتی، ناجائز ومکروہ تحریمی ہے ، قال في الدر مع الرد ۲/۲۳۳، مکتبة زکریا دیوبند: ودعا بالعربیة، وحرم بغیرہا نہر اھ وفي الرد: ولا یبعد أن یکون الدعاء بالفارسیة مکروہا تحریما في الصلاة... اھ.
(۲) اجتماعی دعا کی کیفیت واضح کریں، یعنی: اجتماعی جہراً کرتے ہیں یا سراً؟ نیز یہ دعا فرض جمعہ کے بعد متصلاً ہوتی ہے یا سنن ونوافل سے فراغت کے رعد؟
(۳) جی ہاں! یہ بات صحیح ودرست ہے اور عربی کی مستند ومعتبر کتابوں میں موجود ہے چنانچہ امام بخاری رحمہ اللہ کی التاریخ الکبیر (۲/۲۲۱) میں ہے: عن جندب قال: کنا علی عہد النبي صلی اللہ علیہ وسلم غلماناًا حزاورة تعلمنا الإیمان قبل أن نتعلم القرآن ثم تعلمنا القرآن ازددنا بہ إیمانا، اور حافظ ابن البر رحمہ اللہ کی التمہید (۱۴:۱۳۳) میں ہے: قال حذیفة بن الیمان: تعلمنا الإیمان قبل أن نتعلم القرآن، وسیأتي قوم في آخر الزمان یتعلمون القرآن قبل الإیمان. 
(۴) ضروریات ایمان واسلام قرآن سے ہٹ کر کوئی چیز نہیں ہے کہ اس کے لیے قرآن کو چھوڑنا پڑے اور قرآن سیکھنے کا مطلب حفظ قرآن ہے، قرآنی احکام ومطالب کا سیکھنا مراد نہیں ہے کیونکہ صحابہٴ کرام احکام ومطالب قرآن جاننے اور سیکھنے کو حفظ قرآن پر مقدم رکھتے تھے قال ابن عبد البر في التمہید (۱۴: ۱۳۳): وکان الصحابة رضي اللہ عنہم وہم الذین خوطبوا بہذا الخطاب لم یکن منہم من حفظ القرآن کلہ ویکملہ علی عہد رسول اللہ صلی اللہ علیہ وسلم إلا قلیل منہم أبي بن کعب وزید بن ثابت ومعاذ بن جبل وأبوزید الأنصاري وعبد اللہ بن مسعود، وکلہم کان یقف علی معانیہ ومعاني ما حفظ منہ ویعرف تأویلہ ویحفظ أحکامہ، وربما عرف العارف منہم أحکاما من القرآن کثیرة وہو لم یحفظ سورہا، قال حذیفة بن الیمان... اھ اور ایمان اور ضروریات ایمان کا علم مستند ومعتبر علمائے کرام سے سیکھا جائے اور اخلاص اور ایقان کے لیے متبع شریعت وسنت اور صاحب نسبت بزرگوں کے پاس جایا جائے اور ان سے اصلاحی تعلق قائم کیا جائے اور تبلیغی جماعت میں وقت لگایا جائے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",44183,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/43644,سوال یہ ہے کہ کیا دعوت وتبلیغ کا نصاب قرآن وحدیث سے ثابت ہے؟اگر ہے تو ثابت کریں دلیل کے ساتھ؟,سوال یہ ہے کہ کیا دعوت وتبلیغ کا نصاب قرآن وحدیث سے ثابت ہے؟اگر ہے تو ثابت کریں دلیل کے ساتھ؟,"<p>بسم الله الرحمن الرحيم</p><p> فتوی: 343-343/M=3/1434

دعوت وتبلیغ کے نصاب سے مراد اگر چلہ چار مہینہ وغیرہ تبلیغی نظام کے ثبوت کی بابت پوچھنا ہے تو جواب یہ ہے کہ اس کے جواز کے لیے اتنا کافی ہے کہ کسی دلیل شرعی سے اس نظام کا خلاف شرع ہونا ثابت نہیں، جب کہ ثبوت پر روایات بھی موجود ہیں، بخاری شریف میں مذکور ہے کہ نطفہٴ رحم میں چالیس روز گذرنے پر علقہ بنتا ہے پھر چالیس روز گذرنے پر مضغہ بنتا ہے،پھر چالیس روز کے بعد اس کی روزی، عمر وغیرہ لکھدی جاتی ہے۔ (بخاری: ۲/۹۷۶، رقم الحدیث: ۶۳۴۲) اس سے معلوم ہوا کہ تبدیلیٴ احوال میں چلہ کو بڑا دخل ہے۔ اسی طرح حضرت انس رضی اللہ عنہ سے مرفوعا روایت ہے کہ جس نے چالیس روز تک نماز باجماعت اس طرح ادا کی کہ تکبیر اولی بھی فوت نہ ہوئی ہو تو اللہ تعالیٰ اس کے لیے دو برأتیں لکھ دیتے ہیں: ایک آگ سے براء ت اور دوسری نفاق سے۔ (ترمذی: ۱/۵۶) اسی طرح ایک ضعیف روایت میں ہے کہ: جس شخص نے چالیس روز تک اللہ تعالیٰ کے لیے اخلاص کا معاملہ کیا تو ا سکے دل سے اس کی زبان پر حکمت کے چشمے پھوٹ پڑتے ہیں۔ (کشف الخفاء: ۲/۲۲۴، رقم الحدیث: ۲۳۶۱، ط: بیروت) مزید تفصیل کے لیے دیکھئے فتاویٰ محمودیہ جلد خامس بعنوان تبلیغی جماعت ط: میرٹھ اور اگر منشاء سوال کچھ اور ہو تو وضاحت کے ساتھ سوال کیجیے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",43644,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/43491,دعوت طریقے کار,میرا معمول ہے کہ قرآن اور حدیث کی کتابوں کا مطالعہ کرتا ہوں اور علماء سیان پڑھی ہوئی چیزوں کوسمجھتا لیتا ہوں اور پھر اسکی اشاعت اور تبلیغ کرتا ہوں جس سے مجھے اپنا علم بڑھانے میں اور دعوتی کام میں اطمینان ملتا ہے ، کیا میں یہ کام جاری رکھ سکتا ہوں ا گر چہ میں کسی بھی جماعت کا ر کن نہیں ہوں۔ برائے کرم رہبری فرمائیں۔,"<p>بسم الله الرحمن الرحيم</p><p> فتوی: 267-201/B=2/1434

تبلیغ واشاعت کرنے میں زیادہ تر اصلاحی باتیں بیان کریں، قرآن وحدیث بیان کرنے کی کوشش نہ کریں، قرآن وحدیث بیان کرنا علما کا کام ہے، ہاں اگر کوئی حدیث پورے وثوق اور اعتماد کے ساتھ اس کا مفہوم صحیح یاد ہے تو بیان کردینے میں کوئی حرج نہیں تاہم احتیاط ضروری ہے، آپ کون کون سی کتابوں کا مطالعہ کرتے ہیں اور کن علماء سے سمجھتے ہیں اور کہاں بیان کرتے ہیں؟ یہ سب تفصیل لکھ کر سوال دوبارہ کرلیں تو بہتر ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",43491,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/43029,تین دن، چالیس دن یا سال کے لیے جماعت میں جانا بدعت نہیں ہے,۳ دن ۴۰ دن ۴ مہینے یا پھر ۱ سال جماعت سے جانا بدعت ہے؟ میرے دوست مجھ سے اسکے بارے قرآن اور حدیث سے دلیل مانگتے ہیں۔ براة کرم، تفصیل سے جواب دیں۔,"<p>بسم الله الرحمن الرحيم</p><p> فتوی: 74-74/M=2/1434

تین دن، چالیس دن یا سال کے لیے جماعت میں جانا بدعت نہیں ہے، اسے بدعت قرار دینا جہالت ہے، چلہ اور چار مہینہ مقصود نہیں ہیں بلکہ یہ دعوت وتبلیغ اور دین سیکھنے سکھانے کے لیے بزرگوں کا بنایا ہوا ایک نظام ہے جیسے مدرسوں میں داخلے کا، امتحان کا، اور تعلیم وغیرہ کا ایک نظام ہوتا ہے جس کی افادیت سے کسی کو انکار نہیں ہوتا، اس نظام کے جواز کے لیے اتنی دلیل کافی ہے کہ اس کا قرآن وحدیث کے خلاف ہونا ثابت نہیں، اور چلہ چار مہینہ کا احوال کی تبدیلی میں بڑا دخل ہے، یہ بات تو قرآن وحدیث کے مضمون سے ثابت ہے، دلائل کے لیے آئندہ استفتاء کریں، ہجوم کار کی وجہ سے اس وقت معذرت ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",43029,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/42723,دعوت و تبلیغ کی متعلق سوال ہے؟,مجھے آپ یہ بتائیں کہ عورتو ں کا جماعت میں ۳ دن ۴۰ دن ۱۰دِن کے لئے نکلنا اپنے محرم کے ساتھ کیسا ہے؟کیا شریعت اسکی اجازت دیتی ہے ؟حدیث سے صحابہ کے عمل وغیرہ سے اسکا ثبوت ہے؟واضح کریں۔,"<p>بسم الله الرحمن الرحيم</p><p> فتوی: 62-51/N=2/1434

مستورات کی تبلیغی جماعت کے متعلق دارالعلوم دیوبند اور مظاہر علوم سہارن پور کا متفقہ فتویٰ ارسال خدمت ہے، اسے ملاحظہ فرمالیں۔
=======================
مستورات کا دعوت وتبلیغ کے لیے سفر کرنا
حضرت مولانا مفتی سید مہدی حسن صاحب (صدر مفتی دارالعلوم دیوبند) کا فتویٰ اور حضرت مولانا مفتی سعید ا حمد صاحب (مفتی اعظم مظاہر علوم سہارن پور) نیز حضرت مولانا عبد اللطیف صاحب  (ناظم اعلیٰ مظاہر علوم سہارنپور) کی تائید وتصدیق۔
سوال: کیا فرماتے ہیں علمائے دین ومفتیان شرع متین مسئلہ ذیل میں کہ کیا عورتوں کا تبلیغ کے لیے سفر کرنا مع محرم کے درست ہے؟
	المستفتی:
	حافظ عبد الرحیم مسجد کوٹھے والی صدر بازار دہلی
	۱۷/۲/۱۳۷۱ھ
(۱۰۹/د)

بسم اللہ الرحمن الرحیم
الجواب: آنحضرت صلی اللہ علیہ وسلم اور صحابہٴ کرام رضی اللہ عنہم اور تابعین رحمہم اللہ کے زمانہ میں تبلیغ کے لیے عورتیں سفر نہ کرتی تھیں، اور نہ آپ صلی اللہ علیہ وسلم اور نہ صحابہ نے تبلیغ کے لیے عورتوں کو سفر کرنے کا حکم فرمایا، نہ خود تبلیغ کے لیے سفر میں روانہ کیا، اس عمل سے ثابت ہے کہ عورتوں کو تبلیغ کے لیے سفر کرنا جائز نہیں، خیر القرون کے زمانہ میں اگر کسی عورت کو کسی مسئلہ کی ضرورت ہوتی تھی، تو آنحضرت صلی اللہ علیہ وسلم یا ازواجِ مطہرات یا صحابہ کی بیویوں سے آکر دریافت کرلیتی تھیں، تبلیغ مردوں کے ذمے اس زمانے میں مقرر تھی، اور عورتیں پردہ کے ذریعہ سے احکام کو معلوم کرکے دین کی باتیں سیکھتی تھیں، مردوں کا کام یہ تھا کہ وہ اپنی عورتوں کو دین سے واقف کرائیں، آنحضرت صلی اللہ علیہ وسلم اور صحابہٴ کرام تبلیغ کے لیے سفر کرتے تھے، جہاد میں جاتے تھے؛ لیکن عام طور پر سب عورتوں کو اپنے ساتھ نہ لے جاتے تھے۔
جب اس خیر کے زمانے میں یہ صورت حال رہی ہے، تو اس شر اور فتنوں کے زمانے میں عورتوں کو تبلیغ کے لیے سفر کرنا، اگرچہ محرم کے ساتھ ہی کیوں نہ ہو کیوں کر جائز ہوسکتا ہے؟ ! یہ خیال کہ عورتوں کو کس طرح تبلیغ ہوگی؟ اس بنا پر صحیح نہیں کہ ان کے مرد اُن کو تبلیغ کریں، اور دین کے احکام ان کو سکھائیں، اور خود مرد دین کی باتیں دوسرے واقف کاروں سے سیکھیں یا سیکھنے اور سکھلانے کے لیے سفر کریں، ورنہ عام طور پر عورتوں کا تبلیغ کے لیے سفر کرنا فتنے کے دروازوں کا کھول دینا ہے، جو آج دنیا پر نظر ڈالنے سے مشاہد بھی ہے۔ فقط واللہ تعالیٰ اعلم
	سید مہدی حسن غفر لہ 
	(صدر مفتی دارالعلوم دیوبند)
	۲۵/۲/۱۳۷۱ھ
الجواب صحیح: سعید احمد غفرلہ (مفتی اعظم مظاہر علوم سہارنپور)
الجواب صحیح: عبداللطیف (ناظم اعلیٰ مظاہر علوم سہارنپور)
نوٹ: ان دونوں حضرات کی تصدیق مظہر علوم سہارن پور کے دارالافتاء کے ریکارڈ میں محفوظ ہے۔
	(مفتی) حبیب الرحمن عفا اللہ عنہ
	۲۳/۳/۱۴۳۲ھ
نقل مطابق اصل ہے۔ 	زین الاسلام قاسمی نائب مفتی دارالعلوم دیوبند
	۲۸/۱۱/۳۲ھ
_________________________________________________________________
حضرت مولانا مفتی سید عبدالرحیم صاحب لاجپوری (مفتی اعظم گجرات) کا فتویٰ:
سوال: (۱۶۷) کیا فرماتے ہیں علمائے دین اس مسئلہ میں کہ میں اپنی اہلیہ کو لے کر تبلیغی جماعت میں جاسکتا ہوں؟ عورتوں کو جماعت میں لے جانا چاہیے یا نہیں؟
الجواب: حامدا ومصلیا ومسلما: عورتوں کو جماعت میں لے جانا مطلوب اور پسندیدہ نہیں ہے، اور ”وَاِثْمُہُمَا اَکْبَرُ مِنْ نَّفْعِہِمَا“ (سورہٴ بقرہ، آیت: ۲۱۹) کا مصداق ہے، عورتیں غیر محتاط ہوتی ہیں۔ فقط واللہ تعالیٰ اعلم بالصواب (۱۰/۴۹۸) (فتاویٰ رحیمیہ کامل: ۲/۱۳۶-۱۳۷، باب الدعوة والتبلیغ)
	(فتاویٰ دارالعلوم دیوبند: ۱۶/۲۰۸-۲۱۰)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",42723,deoband,عقائد و  ایمانیات,دعوت و تبلیغ
01-Sep-2020,https://darulifta-deoband.com/home/ur/dawah-tableeg/41355,شادی کے لئے استخارہ اور صلات ال حاجت کیا !,ایک رشتے کیلئے رات میں سوتے وقت دو رکعت نماز استخارہ کیا اور دعا کرکے سوگیا، کچھ خواب نہ آیا یا پھر کچھ بھی یاد نہیں۔ پھر تہجّد کے ساتھ شادی کے لئے حاجت کی نماز پڑھی اور سحر کرکے فجر پڑھ کر سوگیا، صبح اٹھتے وقت خواب آیا کہ میری شادی ہوگئی ہے لیکن لڑکی کا چہرہ ٹھیک سے یاد نہیں ؟ اس کا کیا مطلب ہو سکتا ہے؟,"<p>بسم الله الرحمن الرحيم</p><p> فتوی: 1463-1087/D=10/1433

استخارہ بہتر ہے کہ سات دن تک کیا جائے، یا لطیفُ یا وَدودُ کی گیارہ تسبیح سوتے وقت پڑھ لیا کریں ان شاء اللہ غیب سے بہتر صورت ظاہر ہوگی، جلدی نہ کریں، منعم حقیقی اللہ تعالیٰ کی ذات ہے اس کا دھیان دل میں رکھیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41355,deoband,عقائد و  ایمانیات,دعوت و تبلیغ
30-Aug-2020,https://darulifta-deoband.com/home/ur/dawah-tableeg/41031,دعوت و تبلیغ,میرا سوال یہ ہے کہ اگر کوئی شخص خانقاہ سے منسلک ہو تو کیا اسکے او پر یہ بھی لازم ہے کہ دعوت و تبلیغ کا کا بھی کرے ؟ اقامت دین سے کیا مرد ہوتی ہے؟کیا اقامت دین ہر شخص پر فرض ہے؟اور اگر ہے تو میں کس جماعت میں جڑوں؟,"<p>بسم الله الرحمن الرحيم</p><p> فتوی: 1661-603/L=12/1433

قرآن کریم میں آپ -صلی اللہ علیہ وسلم- کی بعثت کے تین اہم مقاصد بیان کیے گئے ہیں۔ (۱) دعوت، (۲) تعلیم، (۳) تزکیہ۔ لہٰذا ان میں کوئی تضاد وٹکراوٴ نہیں۔ دعوت وتبلیغ امت محمدیہ کا امتیازی فریضہ ہے، لہٰذا ہرشخص کو یہ دیکھنا چاہیے کہ میرا تعلق امت محمدیہ سے ہے یا نہیں؟
جہاں تک اہل خانقاہ کا تعلق ہے تو انھیں دوسروں سے بڑھ کر دعوت وتبلیغ میں حصہ لینا چاہیے؛ کیونکہ تزکیہٴ قلب کے ساتھ ان کی دعوت زیادہ موٴثر ہوگی۔ 
اقامت دین کہتے ہیں شعبہائے زندگی میں اللہ اور اس کے رسول کے حکموں کے نفاذ اور اس کی بجاآوری کو؛ لہٰذا ہرایمان والے پر اپنی زندگی سے متعلق فرائض وواجبات اور حلال وحرام کا علم سیکھنا اور اس پر عمل کرنا فرض عین ہے۔
اوپر کی تفصیل سے معلوم ہوا کہ دعوت، تعلیم اور تزکیہ تینوں ہی مقصود بالذات ہیں، ان میں باہم تزاحم و ٹکراوٴ نہیں؛ اس لیے آپ کوشش یہی کریں کہ کسی طرح تزکیہ کے ساتھ تبلیغ کی ذمہ داری بھی ادا ہوجائے۔
الحمد للہ اس دور میں بہت سے حضرات بیک وقت خانقاہ وتبلیغ سے جڑکر امت کی ہدایت کا ذریعہ بن رہے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41031,deoband,عقائد و  ایمانیات,دعوت و تبلیغ
