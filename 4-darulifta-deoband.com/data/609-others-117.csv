issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/others/63595,رجوع كرنے سے پہلے وضع حمل ہوجائے تو طلاق كا كیا حكم ہے؟,محترم مفتی صاحب سے ایک مسئلہ معلوم کرناتھاکہ میں نے اپنی بیوی کوحمل کے پانچویں (5) مہینے ، (14 ستمبر 2015)کو محض ایک طلاق بذریعہ ایس ایم ایس دی تھی ، جس کے بعد ہم نے رجوع نہیں کیا۔ اب وہ حمل سے فارغ ہوچکی ہے ۔ اب ایک دی گئی طلاق کی کیا حیثیت ہے ؟ کیا اب رجوع ہوسکتاہے ؟ اگرہوسکتاہے توکیاطریقہ ہوگا؟جزاک اللہ,"<p>بسم الله الرحمن الرحيم</p><p> Fatwa ID: 219-219/Sd=5/1437

اگر آپ کو اقرار ہے کہ آپ نے اپنی بیوی کو حالت حمل میں ایک طلاق دی تھی، پھر طلاق دینے کے بعد آپ کے رجوع کرنے سے پہلے مطلقہ بیوی حمل سے فارغ ہوگئی،تو اُس کی عدت پوری ہوگئی اور وہ مطلقہ بائنہ ہوگی، اب آپ کے لیے رجوع کرنے کا صرف یہی طریقہ ہے کہ آپ مطلقہ بیوی کے ساتھ دوبارہ نکاح کریں؛ البتہ دوبارہ نکاح کے لیے حلالہ شرعی کی ضرورت نہیں ہے۔ واضح رہے کہ دوبارہ نکاح کرنے کے بعد آپ کے لیے صرف دو طلاق کا اختیار باقی رہ جائے گا، آیندہ دوہی طلاق سے بیوی مغلظہ بائنہ ہوجائے گی۔ قال المرغیناني: اذا کان الطلاق بائناً دون الثلاث، فلہ أن یتزوجہا في العدة بعد انقضائہا۔( الہدایة: ۲/۳۹۹ِ باب الرجعة، فصل فیما تحل بہ المطلقة، ط: رشیدیة، دیوبند ) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63595,deoband,متفرقات,دیگر
30-Aug-2020,https://darulifta-deoband.com/home/ur/others/63594,قرآن وحدیث کی عربی سیکھنے کا آسان طریقہ کیا ہے؟ نیز مسلمان ہونے کے لیے کیا کسی امام کا ماننا ضروری ہے؟,قرآن اور حدیث کی عربی سیکھنے کا آسان اور تیزطریقہ کیا ہے؟ تاکہ میں خود ترجمہ کرسکوں ؟اور کیا کسی امام کو مانے بغیر انسان مسلمان نہیں ہوسکتا؟ کیا قرآن وحدیث میں لکھا ہے کہ کسی امام کو مانا جائے؟,"<p>بسم الله الرحمن الرحيم</p><p> Fatwa ID: 448-448/M=5/1437

(۱) اس کے لیے پہلے آپ کو بنیادی علوم صرف، نحو، ادب وغیرہ پڑھنا پڑے گا، ان موضوعات پر کتابیں دستیاب ہیں لیکن کونسی کتاب اور کونسا طریقہ سہل ہوگا اس کے لیے آپ کسی معتبر عالم وماہر استاد سے رابطہ کریں اور ان سے روزانہ تھوڑا تھوڑا پڑھا کریں، وہ آپ کی ذہنی صلاحیت اور محنت کو سامنے رکھ کر مفید طریقہ تجویز کریں گے اور قرآن وحدیث کو از خود سمجھنے کے بجائے کسی معتبر استاد کی راہنمائی میں سمجھیں۔
(۲) مسلمان ہونے کے لیے کسی امام کی تقلید لازم وضروری نہیں؛ لیکن چونکہ احکام شرعیہ کا تفصیلی علم ائمہ اربعہ کے ذریعہ امت کے افراد کو ملا ہے اس وجہ سے اِن ائمہ میں سے کسی ایک کی تقلید درحقیقت آپ صلی اللہ علیہ وسلم کی اطاعت ہے اور ان کے استخراج شدہ مسائل پر عمل دراصل احکامِ شرعیہ پر عمل ہے؛ اس لیے احکام میں ان کی تقلید کرنا یہ قرآن وحدیث کو چھوڑنا نہیں ہے، نیز صحابہ وتابعین خود ایک دوسرے سے پوچھ پوچھ کر احکامِ غیر معلومہ پر عمل کرتے تھے اور قرآن میں اس کا حکم بھی آیا ہے، اسی طرح اولو الامر کی اطاعت کا رب ذو الجلال نے اپنی اور محمد صلی اللہ علیہ وسلم کی ا طاعت کے ساتھ حکم دیا ہے اور خود آپ صلی اللہ علیہ وسلم نے بھی صحابہ کی اطاعت کا حکم دیا ہے جیسا کہ نصوص صریحہ صحیحہ اس پر شاہد ہیں، البتہ متعین طریقہ سے کسی ایک امام کی تقلید اِتباعِ نفسِ انسانی کو خواہشات سے روکنے اور احکامِ شرعیہ میں اتباعِ ہویٰ سے بچانے کے لیے ہے؛ اس لیے علماء کا اجماع ہے کہ افرادِ امت کے لیے ائمہ اربعہ کے مسالک کی تدوین واشاعت کی وجہ سے کسی ایک مسلک کو ماننا اور اس کے مطابق عمل کرنا لازم وضروری ہے تاکہ احکامِ خداوندی کو صحیح طریقہ سے بجالایا جاسکے اور خواہشات کی پیروی سے بچاجاسکے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63594,deoband,متفرقات,دیگر
29-Aug-2020,https://darulifta-deoband.com/home/ur/others/63593,مشین سے مونچھيں صاف كرنے سے كیا سنت ادا ہوجاتی ہے؟,"میں شیور مشین سے مونچھیں صاف کرتا ھوں, کیا اس سے سنت ادا ہو جاتی ھے ? افضل طریقہ کون سا ھے ؟","<p>بسم الله الرحمن الرحيم</p><p> Fatwa ID: 237-237/Sd=5/1437

مونچھیں کاٹنے میں سنت یہ ہے کہ اُن کو اس طرح کاٹا جائے کہ ہونٹوں کے اوپر کی سرخی نظر آنے لگے، مونچھوں کو بالکل مونڈنا بہتر نہیں ہے،لہذا صورت مسئولہ میں اگر آپ کی شیور مشین اس طرح کی ہے کہ اُس سے مونچھیں بالکل منڈنے کے بجائے،خوب اچھی طرح کٹ جاتی ہیں، تو اس سے سنت اداء ہوجائے گی۔ قال ابن عابدین:واختلف في المسنون في الشارب ہل ہو القص أو الحلق؟ والمذہب عند بعض المتأخرین من مشائخنا أنہ القص۔ قال في البدائع: وہو الصحیح۔۔۔۔وقال في الفتح: وتفسیر القص أن ینتقص عن الاطار، وہو بکسر الہمزة: ملتقی الجلدة واللحم من الشفة۔ ( رد المحتار:۲/۵۵۰، کتاب الحج، باب الجنایات في الحج، ط: دار الفکر، بیروت ) وقال الملا علي القاري: قص الشارب: قال الحافظ ابن حجر:فیسن احفاوٴہ حتی تبدو حمرة الشفة العلیا۔ ( مرقاة المفاتیح:۲/۹۱، کتاب الطہارة، باب السواک، الفصل الأول، رقم الحدیث: ۳۷۹ ) وقال ابن عابدین: اذا تردد الحکم بین سنة و بدعة، کان ترک السنة راجحاً علی فعل البدعة۔ ( رد المحتار:۱/۶۴۲،کتاب الصلاة، باب ما یفسد الصلاة وما یکرہ فیہا، مطلب: اذا تردد الحکم بین سنة و بدعة، کان ترک السنة أولی، ط:دار الفکر، بیروت) فتاوی محمودیة: ۱۹/۴۲۳۔۔۴۲۴، باب خصال الفطرة۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63593,deoband,متفرقات,دیگر
01-Sep-2020,https://darulifta-deoband.com/home/ur/others/63589,سنوکرکلب كھولنا اور اس كی کمائی کھانا کیسا ہے,کیافرماتے ہیں علمائکرام ومفتیان عظام مندرجہ ذیل مسئلہ کے بارے میں۔ ایک صاحب کا سنوکرکلب ہے اور اس سنوکر میں مالک کی طرف سے کسی بھی قسم کا جوا (قمار) یاکوئی بھی غیرشرعی فعل پر سخت پابندی ہے ۔ (1) جبکہ ہوتا یہ ہے کہ جو گیمر کھیلنے والے ہوتے ہیں ان کا آپس میں یہ طریقہ کار ہوتا ہے کہ جو گیم ہارے گا وہ فیس ادا کرے گا۔ (2) اگرچہ مالک کی طرف سے سخت پابندی ہے لیکن کوئی بھی کھیلنے والے افراد آپس میں جوا لگاتے ہیں اور مالک لاعلم ہے اور جوا لگاکر کھیلنے والے اسکو ٹیبل کی فیس ادا کرتے ہیں فقط۔ تو پوچھنا یہ ہے کہ جس طرز پر ان صاحب نے یہ سنوکر کلب کھول رکھا ہے انکو جو ٹیبل استعمال کرنے والے معاوضہ/فیس ادا کرتے ہیں شرعی حوالے سے یہ کمائی کیسی ہے جائز یاناجائز؟ فتاوی کے حوالے سے براہ کرم تفصیلی جواب عنایت فرماکرشرعی حوالے سے آگاہ فرمائیں ۔جزاک اللہ,"<p>بسم الله الرحمن الرحيم</p><p> Fatwa ID: 228-228/Sd=5/1437

(۱۔۲) ” سنوکر کلب “ میں کھیلنے والوں کا آپس میں یہ معاملہ کرنا کہ جو گیم ہارے گا، وہی کلب کی فیس جمع کرے گا؛ ناجائز ہے ․ البتہ ٹیبل استعمال کرنے والے جو فیس اداء کرتے ہیں مالک کے لیے اُس کا لینا حرام نہیں ہے؛ ہاں اس طرح کمانے سے احتیاط بہتر ہے اور اگر مالک کو پہلے سے علم ہو کہ اُس کے کلب میں لوگ جوا کھیلیں گے ، تو مالک کا ایسے لوگوں کو کلب کرایے پر دینا مکروہ تحریمی ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63589,deoband,متفرقات,دیگر
01-Sep-2020,https://darulifta-deoband.com/home/ur/others/63588,اینڈ رائْڈ موبائل كا كس حد تك استعمال جائز ہے؟,کیافرماتے ہیں علمائے کرام ومفتیان عظام مندرجہ ذیل مسئلہ کے بارے میں۔ موجودہ دور میں الیکٹرانک میڈیادن بدن ترقی کررہاہے اور نئی نئی ٹیکنالوجی معرض وجود میں آتی ہے اور اکثروبیشترلوگ استعمال کرتے ہیں جیساکہ پہلے سادہ موبائل تھے اب ٹچ موبائل اینڈرائڈ سسٹم کی صورت میں بہت سے موبائل ہیں جس میں مکمل کمپیوٹر سسٹم موجود ہے اور ڈیجیٹل کیمرے بھی اور ان موبائلزسے ہر چھوٹے بڑے کاسوشل میڈیاتک پہنچناانتہائی آسان ہے اور سماجی روابط میں کافی حد تک آسانیاں ہیں۔ دوسری بات یہ ہے کہ ان موبائلزکے کیمرے بہت عمدہ بنائے گئے ہیں جس سے آجکل ہر شخص ہی تقریبااپنی روزمرہ کی مصروفیات تصویریاویڈیوکے ذریعہ محفوظ کرتاہے ۔جبکہ علمائے کرام کے بارے میں یہ سنا ہے کہ بعض علماء ان تصاویر کو جائز قراردیتے ہیں اور بعض ناجائز۔اب پوچھنا یہ ہے کہ مذکورہ صورت کے حوالے سے ایسے موبائلز کا استعمال کس حدتک جائز ہے اور کس حد تک نہیں اور آیا ایسے موبائلز سے تصاویر بنانا اور وہ تصاویر سوشل میڈیا مثلا۔۔۔فیس بک،واٹس ایپ،ٹوئٹر پر لگانا شرعاکیسا ہے ۔ اور تصویر کے بارے میں ان علماء کرام کی کیا رائے ہے اور کیادلائل ہیں جو جوازکے قائل ہیں۔اور ان علمائکی رائے کیا ہے جو عدم جواز کے قائل ہیں۔ازراہ کرم شرعی حوالے سے رہنمائی فرمائیں۔ جزاک اللہ خیرا۔,"<p>بسم الله الرحمن الرحيم</p><p> Fatwa ID: 234-234/Sd=5/1437

مذکورہ موبائل کا جائز استعمال، مثلاً: اس سے بات کرنا، دینی بیانات سننا ، دینی کتابیں محفوظ کر کے اُن سے استفادہ کرنا وغیرہ جائز ہے اور ناجائز استعمال، مثلاً: کسی جاندار کی تصویر کھینچنا، گانے سننا، فلم دیکھنا وغیرہ ناجائز ہے،واضح رہے کہ ان موبائلوں سے جو تصویر کھینچی جاتی ہے، وہ بھی ناجائز ہے، اُس پر بھی تصویر کا اطلاق ہوتا ہے، جو لوگ موبائل کی تصویر کو تصویر نہیں مانتے اور اس سے ویڈیو بنانے کو جائز کہتے ہیں،اُن کی رائے دلائل کے اعتبار سے کمزور ہے، اس سلسلے میں دار العلوم دیوبند کا مدلل و مفصل فتوی ” چند اہم عصری مسائل “ نامی کتاب میں چھپ چکا ہے، ملاحظہ فرمالیں، یہ کتاب دار الافتاء دار العلوم دیوبند کی ویب سائٹ پر بھی موجود ہے۔ </p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63588,deoband,متفرقات,دیگر
01-Sep-2020,https://darulifta-deoband.com/home/ur/others/63587,ہم جنس پرستی كا علاج كیا ہے؟,میں ایک جنس پرست ہوں ، مجھے پتا ہے ، جنس پرستی اسلام میں بہت بڑا گناہ ہے، اسلام کہتاہے کہ یہ ایک اختیار ی چیز ہے اور سائنس کہتی ہے کہ یہ نیچرل ہے ، مجھے نہیں پتا ، یہ بیماری ہے یا یہ عادت مجھے کیسے لگی، پر پھر بھی میں اسے گناہ سمجھتاہوں ، پر اسے چاہتے ہوئے بھی نہیں چھوڑ سکتا، میں کیا کروں؟ میں نے بہت دعا بھی کی ،پر کوئی فائدہ نہیں ہوا، میں نے بہت بار سوچا خود کشی کرلوں پر وہ بھی اسلام میں حرام ہے، مجھے اب کوئی راستہ نظر نہیں آرہا۔ براہ کرم، میری مدد کریں ۔ براہ کرم، مجھے شادی کا مت کہنا ، کیوں کہ میں پھر بیوی کو خوش نہیں کرپاؤں گا اور پھر کیا ہوتاہے وہ تو آپ کو معلوم ہے، آپ اسلام کی روشنی اور میری پریشانی کے مدنظر رکھتے ہوئے جواب دیں۔,"<p>بسم الله الرحمن الرحيم</p><p> Fatwa ID: 312-239/D=4/1437

جو کام اللہ تعالیٰ نے ناجائز اور حرام بتلاتے ہیں، سائنس ان میں کتنی خوبیاں بتلائے، حقیقةً وہ کام غلط اور حرام ہی رہیں گے کیونکہ گندے اور خراب کام ہی اللہ نے حرام کیے ہیں۔
پس ہم جنسی کی طرف میلان اور رجحان تو قطرت (نیچر) کا تقاضہ ہوسکتا ہے لیکن جائز حدود تک ہی رہے گا، اگر یہ میلان ناجائز حدود میں داخل ہورہا ہے تو یہ نفسانیت اور شیطنت ہے، لہٰذا آپ ہم جنس میں کسی نیک اور صالح شخص سے تعلق قائم کریں، اور ہرناجائز اور گناہ کے کام سے پرہیز کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63587,deoband,متفرقات,دیگر
31-Aug-2020,https://darulifta-deoband.com/home/ur/others/63586,كپڑا سلنے كے لیے عورت کے جسم کا ناپ لینا یا کوئی کپڑا بطور نمونہ لینا,میرا سوال یہ ہے کہ ایک درزی ہے وہ لڑکیوں کا کام کرتاہے جیسے اس کے جسم کا ناپ لینا اور اس کے بلاؤز کا نمونہ لے کر بلاؤز بنانا تو اس کا یہ عمل کیساہے؟غیر محرم کو دیکھا تو حرام ہے، پھر اس کے جسم کا ناپ لینا یا اس کے جسم کاکپڑا بطور نمونہ کے لینا یہ کیسا ہے؟ اور بلاؤز وغیر تو ایسی چیز ہے جس سے شہوت بھی بھڑکتی ہے ۔ براہ کرم، جواب دیں۔,"<p>بسم الله الرحمن الرحيم</p><p> Fatwa ID: 440-440/M=5/1437

مرد کے لیے لڑکیوں کے جائز کپڑے سِلنا اور اس پر اجرت لینا ناجائز نہیں ہے؛ لیکن خود سے ان کے جسم کا ناپ لینا جائز نہیں، اور اگر جسم کا کپڑا بطور نمونہ لے کر سینے سے شہوت بھڑکتی ہو تو اس سے بھی اجتناب لازم ہے، یہ کام لیڈیز ٹیلر کے حوالے کردینا چاہیے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63586,deoband,متفرقات,دیگر
31-Aug-2020,https://darulifta-deoband.com/home/ur/others/63556,کیاکار فائنانس کمپنی میں کام کرنا درست ہے ؟,کیاکار فائنانس کمپنی میں کام کرنا درست ہے ؟ کیوں کہ کمپنی لوگوں کو لیز پر کار خریدنے کے لیے آپشن دیتی ہے۔ براہ کرم، رہنمائی فرمائیں۔ جزاک اللہ خیرا,"<p>بسم الله الرحمن الرحيم</p><p> Fatwa ID: 381-325/Sn=4/1437

(۱) کار فائنانس کمپنی میں آپ کے ذمے کیا کام رہے گا؟
(۲) کار فائنانس کمپنی کیا کیا کام کرتی ہے؟
(۳) لیز پر کارخریدنے کے لیے جو آپشن کمپنی دیتی ہے اس کا مکمل طریقہ لکھیں اور اس کا تفصیلی تعارف کرائیں، ان وضاحتوں کے بعد ان شاء اللہ جواب تحریر کیا جائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63556,deoband,متفرقات,دیگر
29-Aug-2020,https://darulifta-deoband.com/home/ur/others/63555,كسی پریشانی وغیرہ كے لیے كوئی آیت وغیرہ پڑھنا جس كا سنت سے ثابت ہونا علم میں نہ ہو تو كیا گناہ ہوگا؟,میں نے پڑھا ہے کہ ذکرسنت سے کرنا واجب ہے۔ کچھ کتابوں میں مسنون دعا (قرآنی آیات) لکھی ہوتی ہے ، لیکن ان میں یہ نہیں ہوتاہے کہ سنت سے ثابت ہے یا نہیں؟ اگر میں کوئی بھی سورت یا قرآنی آیات کسی مسئلہ میں پڑھتی ہوں جس کا سنت سے ثابت ہونا میرے علم میں نہیں تو کیا میں گناہ گار ہوں گی؟ جزاک اللہ خیرا۔,"<p>بسم الله الرحمن الرحيم</p><p> Fatwa ID: 535-614/L=7/1437

گنہ گار نہ ہوں گی؛ بہت سی آیات کا مختلف بیماروں وغیرہ میں نافع ہونا تجربہ سے بھی ثابت ہے، ایسی آیات کا اس مقصد کے لیے پڑھنا درست ہے۔ قال علیہ السلام: ”لا بأس بالرقی ما لم یکن فیہ شرک“․
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63555,deoband,متفرقات,دیگر
31-Aug-2020,https://darulifta-deoband.com/home/ur/others/63554,حالت حیض میں تعلیم کرنے کا صحیح طریقہ کیا ہے؟,میرا سوال یہ ہے کہ حالت حیض میں تعلیم کرنے کا صحیح طریقہ کیا ہے؟,"<p>بسم الله الرحمن الرحيم</p><p> Fatwa ID: 393-339/Sn=4/1437

”تعلیم“ سے مراد اگر کوئی دینی کتاب مثلاً فضائل اعمال یا منتخب احادیث وغیرہ پڑھ کر سنانا ہے تو حالتِ حیض میں ان کتابوں کی تعلیم کرنے کی گنجائش؛ البتہ جہاں آیاتِ کریمہ آئی ہوں انھیں نہ پڑھیں، نہ ان پر ہاتھ لگائیں، صرف ترجمہ پڑھنے پر اکتفاء کریں، حالت حیض میں آیاتِ کریمہ زبان سے پڑھنا یا آیات کریمہ لکھے ہوئے حصے پر ہاتھ لگانا شرعاً جائز نہیں ہے، عن ابن عمر عن النبي -صلی اللہ علیہ وسلم- قال: لا تقرأ الحائض ولا الجنب شیئًا من القرآن․ (الترمذي: رقم: ۱۳۱) نیز دیکھیں: در مختار مع الشامی: ۱/ ۴۸۷، ۴۸۸، ط: زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63554,deoband,متفرقات,دیگر
01-Sep-2020,https://darulifta-deoband.com/home/ur/others/63553,کیا ایک بکرا یا ایک بکری یا دیگر کوئی اور حلال جانور ذبح کرنے کے بعد صدقہ دینا جائز ہے یا نہیں؟,کیا ایک بکرا یا ایک بکری یا دیگر کوئی اور حلال جانور ذبح کرنے کے بعد صدقہ دینا جائز ہے یا نہیں؟,"<p>بسم الله الرحمن الرحيم</p><p> Fatwa ID: 394-352/Sn=4/1437

آج کل عوام الناس جان کے بدلے جان کے طور پر اس اعتقاد کے ساتھ بکری ذبح کرکے صدقہ کرتے ہیں کہ اس کی وجہ سے مریض کی جان بچ جائے گی اور یہ چیز ثابت نہیں، اس لیے یہ بدعت ہے جائز نہیں ہے۔ (دیکھیں: امداد الفتاوی: ۵/ ۳۰۶، سوال: ۲۷۶، ۲۷۷،واحسن الفتاوی: ۱/ ۳۶۷، ط: زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63553,deoband,متفرقات,دیگر
31-Aug-2020,https://darulifta-deoband.com/home/ur/others/63550,ایسی نماز جو بدعتی، غیر مقلد یا اہلِ تشیع امام کے پیچھے پڑھ لی جائے ، جانتے ہوئے یا نہ جان کر، اس نماز کے متعلق کیا حکم ہے ؟,(۱) علماء سے سن رکھا ہے کہ ہمارا دین سراسر خیرخواہی ہے ۔ لیکن کیا ہمارا دین کسی انسان سے کسی خاص عمل یا عقیدے کی وجہ کے مثلاً الحاد، ارتداد، بدعات یا گستاخی وغیرہ کے ارتکاب پر (جیسا کے ہمارے یہاں قادیانی، بوہری، اسماعیلی/آغا خانی، اہلِ تشیع وغیرہ ہیں) نفرت اور بغض رکھنے کا بھی حکم دیتا ہے ؟ اس طرح کے گناہگاروں کے ساتھہ کیسا معاملہ رکھنا چاہئے ؟ وضاحت فرما دیں۔ (۲) ایسی نماز جو بدعتی، غیر مقلد یا اہلِ تشیع امام کے پیچھے پڑھ لی جائے ، جانتے ہوئے یا نہ جان کر، اس نماز کے متعلق کیا حکم ہے ؟,"<p>بسم الله الرحمن الرحيم</p><p> Fatwa ID: 415-507/L=5/1437

(۱) باطل فرقوں میں جن کے عقائد کفر وشرک تک پہنچے ہوئے ہیں جیسے (قادیانی، بوہری، اسماعیلی، آغا خانی اکثر اہل تشیع وغیرہ) یہ کافر وزندیق ہیں، ان سے قلبی لگاوٴ ان کے ساتھ مواکلت ومشارکت مشاربت ان یک شادی غمی میں شرکت جائز نہیں، وَلَا تَرْکَنُوا إِلَی الَّذِینَ ظَلَمُوا فَتَمَسَّکُمُ النَّارُ․ الآیة․ البتہ اہل علم حضرات اگر دلائل کی روشنی میں ان کو حق کی طرف دعوت دیں تو اس نیت سے ان کے پاس جانے میں مضائقہ نہیں، بلکہ یہ مامور ومستحسن ہے۔
(۲) بدعتی کے عقائد اگر شرک تک نہ پہنچے ہوئے ہوں، اسی طرح اگر غیر مقلد طہارت وصلاة کے ضروری مسائل میں مقتدیوں کی رعایت کرتا ہو تو ان کی اقتداء میں پڑھی گئی نماز درست ہوجاتی ہیں؛ البتہ اہل تشیع کی اقتداء میں نماز درست نہیں، اگر پڑھ لی گئی ہو تو اعادہ ضروری ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63550,deoband,متفرقات,دیگر
01-Sep-2020,https://darulifta-deoband.com/home/ur/others/63546,کیا صرف خارجی استعمال کے لیے خالص الکوحل پر مشتمل ادویات جیسے کہ ہیئرفال لوشن، فیس واش، تیل، کریم، ٹیبلیٹ، پرفیوم وغیرہ، کا استعمال کرنا جائز ہے؟,کیا صرف خارجی استعمال کے لیے خالص الکوحل پر مشتمل ادویات جیسے کہ ہیئرفال لوشن، فیس واش، تیل، کریم، ٹیبلیٹ، پرفیوم وغیرہ، کا استعمال کرنا جائز ہے؟,"<p>بسم الله الرحمن الرحيم</p><p> Fatwa ID: 383-355/Sn=4/1437

بعض علماء کی تحقیق یہ ہے کہ پرفیوم اور ادویات میں ڈالا جانے والا الکوحل شراب کی قسم میں سے نہیں ہے؛ بلکہ ایک طرح کا کیمیکل ہے۔ (حاشیہ فتاوی دارالعلوم دیوبند: ۱/ ۴۲۲ تا ۴۲۴، ترتیب جدید) اور بعض علماء نے فرمایا کہ آج کل مذکورہ بالا نوعیت کا الکوحل انگور یا کھجور سے تیار نہیں کیا جاتا؛ اس لیے امام ابوحنیفہ رحمہ اللہ کے نزدیک تداوی بالقوی کے مقصد سے اس کا استعمال جائز ہے، عمومِ بلوی کی وجہ سے علماء نے اس پر عمل کی گنجائش دی ہے، تکملہ فتح الملہم میں ہے: والذي ظہر لي أن معظم الکوحل لا تصنع من العنب؛ بل تصنع من غیرہا وراجعت لہ دائرة المعارف البریطانیة المطبوعة: ۱۹۵۰م فوجدت فیہا جدولاً للمواد التي تصنع منہا ہذہ الکحول فذکر في جملتہا العسل والدبس والحب والشعیر․․․ ولم یذکر فیہا العنب والتمر․ (۷/ ۳۴۹، اشرفی، دیوبند) نیز دیکھیں: کفایت المفتی (۹/ ۱۴۹، ط: زکریا) حاشیة بہشتی زیور اختری (۹/ ۱۰۱) خلاصہ یہ ہے کہ مذکور فی السوال اشیاء کو استعمال کرنے کی گنجائش ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63546,deoband,متفرقات,دیگر
31-Aug-2020,https://darulifta-deoband.com/home/ur/others/63542,دو دو لڑکوں اور ایک لڑكی كے درمیان وراثت کو وراثت كو تقسیم كرنا ہے؟,دو لڑکے تین لڑکیاں ان کے درمیان کل مالیت وراثت کی تقسیم کیا صحیح ہے ،ایک مولوی صاحب نے کی ہے تجہیز و تکفین کے بعد ثلث مال میں وصیت کے نافذ کرنے کے بعد کل مال کو سات جگہ حصہ کر کے دو دو لڑکوں کو اور ایک ایک لڑکیوں کو دینا ہے ۔,"<p>بسم الله الرحمن الرحيم</p><p> Fatwa ID: 412-485/L=5/1437

مولوی صاحب نے درست مسئلہ بتایا ہے، بشرطیکہ مرحوم کی وفات کے وقت بیوی یا والدین میں سے کوئی حیات نہ رہا ہو صرف دو لڑکے اور تین لڑکیاں ہی مرحوم کے شرعی وارث بنتے ہوں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63542,deoband,متفرقات,دیگر
01-Sep-2020,https://darulifta-deoband.com/home/ur/others/63540,گھر کی تعمیر کے لئے بینک سے سودی قرض,میں نے اپنے رشتہ دار سے ذاتی قرض لیا ہے سعودی عرب میں رہ رہا ہوں۔ اسے ادا کرنے اور گھر کی تعمیر کے لئے بینک سے سودی قرض لے سکتے ہیں؟,"<p>بسم الله الرحمن الرحيم</p><p> Fatwa ID: 375-375/M=4/1437

اگر قرض دہندہ (رشتے دار) کی جانب سے قرض کی ادائیگی کا ایسا فوری مطالبہ نہیں ہے کہ علی الفور ادا نہ کرنے کی صورت میں جان ومال کو خطرہ لاحق ہو اور گھر کی تعمیر کی ایسی شدید ضرورت نہیں کہ اس کے بغیر ناقابل برداشت پریشانی ومشقت کا سامنا ہو تو ان حالات میں بینک سے سودی قرض لینا جائز نہیں، سودی لین دین پر لعنت آئی ہے، اس لیے ناگزیر صورت حال کے بغیر اس کا ارتکاب ہرگز نہیں کرنا چاہیے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63540,deoband,متفرقات,دیگر
01-Sep-2020,https://darulifta-deoband.com/home/ur/others/63534,کسی اپنی بیوی کا نام لے کر کہا کہ میں نے اس کو دیدی,میرا مسئلہ یہ ہے کہ ایک صاحب نے تین لوگوں کے سامنے الگ الگ جگہوں پر اپنی بیوی کا نام لے کر کہا کہ میں نے اس کو دیدی۔ سوال یہ ہے کہ اب وہ آدمی یہ کہہ رہا ہے کہ میں نے طلاق نہیں کہا تھا بلکہ کہا تھا کہ میں نے ”اس جگہ کو“ کہا ہے جہاں میں رہتاہوں تو کیا اس کے جھوٹ بولنے سے طلاق نہیں ہوئی یا ہوگئی؟ اس کا صحیح جواب دیں ۔ مہربانی ہوگی ۔,"<p>بسم الله الرحمن الرحيم</p><p> Fatwa ID: 438-438/M=5/1437

”میں نے اس کو دیدی“ یہ جملہ شوہر نے اگر بیوی کا نام لے کر کہا ہے اور اس کی مراد وہ خود یہ بیان کررہا ہے میں نے اس جگہ کے بارے میں کہا ہے جہاں میں رہتا ہوں تو اس کا مطلب یہ ہوا کہ اس نے جگہ دینے کے بارے میں کہا ہے، اگر اس کے خلاف کہنے پر شرعی ثبوت نہیں ہے تو شوہر کی بات معتبر ہوگی اور کوئی طلاق واقع نہیں ہوگی، ہاں اگر شرعی شہادت سے یہ بات ہو کہ شوہر نے طلاق دیدی کا لفظ بولا ہے تو اس صورت میں شوہر کی بات کذب (جھوٹ) پر محمول ہوگی اور وقوعِ طلاق ثابت ہوجائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63534,deoband,متفرقات,دیگر
01-Sep-2020,https://darulifta-deoband.com/home/ur/others/63533,کیا بستر الگ کرلو کہنے سے طلاق واقع ہوتی ہے ؟,کیا بستر الگ کرلو کہنے سے طلاق واقع ہوتی ہے ؟,"<p>بسم الله الرحمن الرحيم</p><p> Fatwa ID: 424-510/L=5/1437

”بستر الگ کرلو“ کنایات ِ طلاق کے الفاظ ہیں، اگر طلاق کی نیت سے یہ جملہ کہا جائے تو طلاق واقع ہوجائے گی ورنہ نہیں کما ہو الحکم فی ”تخمّري وتقنعي“
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63533,deoband,متفرقات,دیگر
01-Sep-2020,https://darulifta-deoband.com/home/ur/others/63522,ایک ناجائز بچے کی ولدیت کے خانہ میں کیا نام لکھنا ہوگا ؟,پندرہ سال ہوچکے ہیں ، لیکن تاحال بے اولاد ہوں، بچہ گود لینا چاہتاہوں ، کچھ سوالات پوچھنے ہیں؛ (۱) بچہ گود لینا چاہتاہوں ، شریعت میں اس کی حیثیت کیا ہے؟ (۲) ناجائز بچہ کا گود لینا اسلام کی نظر میں کیسا ہے؟ (۳) ایک ناجائز بچے کی ولدیت کے خانہ میں کیا نام لکھنا ہوگا ؟ (۴) اگر اپنا نام والد کی جگہ نہ لکھا تو سوسائٹی میں وہ کیسے زندہ رہے گا ؟کیوں کہ اسکول ایڈمیشن میں فارم بی مانگتے ہیں ، کیا جائے ؟ (۵) اگر اپنا نام والد کی جگہ لکھوں ، اللہ کی پکڑ میں تو نہیں آؤں گا ؟ (۶) بہت پریشان ہوں ، خدارا ، فیصلہ کرنے میں میری مدد کریں ۔ بچہ گود لوں یا نہیں؟ایسا نہ ہو کہ اللہ کی گرفت میں آجاؤں؟,"<p>بسم الله الرحمن الرحيم</p><p> Fatwa ID: 540-527/N=6/1437

(۱):تربیت ،پرورش اور کفالت وغیرہ کے لیے کسی دوسرے کے بچے کو گود لینا جائز ہے،لیکن گود لیا ہوا بچہ مذہب اسلام میں کسی بھی حکم میں حقیقی اولاد کا درجہ نہیں رکھتا؛ اس لیے گود لینے والے کا اس کے نام کے ساتھ بحیثیت باپ اپنا نام لگانا،وراثت میں اس کا حق دار ہونا اور بالغ یا قریب البلوغ ہونے کے بعد مرد گود لینے والے مرد یا عورت کا اس سے پردہ شرعی نہ کرنا (جب کہ اس بچہ یا بچی سے گود لینے والے مرد یا عورت کے لیے حرمت کا کوئی رشتہ نہ ہو)وغیرہ درست نہ ہوگا۔زمانہ جاہلیت میں گود لینے کی ایک حیثیت تھی اور کسی دوسرے کے بچے کو گود لینے سے یا اسے اپنا بیٹا قرار دینے سے وہ حقیقی اولاد کے حکم میں ہوجاتا تھا، گود لینے والا اس کے ساتھ مکمل طور پر حقیقی اولاد جیسا معاملہ کرتا تھا، لیکن جب اسلام آیا تو اس نے اسے باطل وبے بنیاد قرار دیا اور فرمایا:ذلکم قولکم بأفواھکم(سورہ احزاب،آیت:۴)،یعنی: یہ صرف تمہارے منھ کی باتیں ہیں ،حقیقت میں ان سے کوئی رشتہ وغیرہ ثابت نہیں ہوتا، اور بعض ملکوں میں اس کو قانون کی حیثیت دیدی گئی ہے جو مذہب اسلام کی رو سے درست نہیں؛ اس لیے مسلمانوں کے لیے جائز نہیں کہ گود لینے والے بچے کو احکام میں حقیقی اولاد کا درجہ دیں اور اس کے ساتھ حقیقی اولاد کا معاملہ کریں؛ بلکہ اس کی تربیت وپرورش محض گود لیے ہوئے بچہ کی حیثیت ہی سے ہونی چاہئے۔
(۲):جائز ہے؛ بلکہ اگر مقصد ایک انسانی جان کی حفاظت اور اس کی دینی تربیت وپرورش کی جائے تو یہ بہت بڑا کار خیر اور عظیم اجر وثواب کا باعث ہوگا،البتہ وہ کسی بھی حکم میں حقیقی اولاد کے درجہ میں نہ ہوگا ۔
(۳):جب وہ بچہ ناجائز ہے تو ولدیت کے خانہ میں کچھ نہ لکھا جائے،البتہ سرپرست (گارجین)کے خانہ میں یا ولدیت کا خانہ سرپرست کے خانہ میں تبدیل کراکے اس میں گود لینے والا اپنا نام درج کراسکتا ہے ۔
(۴):ناجائزبچہ یا گود لیے ہوئے کسی بھی بچہ کی ولدیت میں اپنا نام ڈالنا ہرگز جائز نہیں ،شریعت اسلام میں حرام ہے اور حدیث پاک میں اس پر وعید وارد ہوئی ہے، البتہ اگر پرورش اور کفالت کرنے والا اس پرست کی حیثیت سے اس کے ساتھ اپنا نام لگائے، اور ولدیت کے خانے میں کچھ نہ لکھے یا ولدیت کا خانہ سرپرست کے خانہ میں تبدیل کراکے اس میں اپنا نام لکھے تویہ درست ہے(جیسا کہ اوپر بھی لکھا گیا)، اور سوسائٹی میں ننگ وعار سے بچنے کے لیے اتنا کرسکتے ہیں کہ اس بچے کے ناجائز ہونے کی تشہیر بھی نہ کی جائے اور گود لینے والا اسے اپنی طرف منسوب بھی نہ کرے ،اور اس کے باوجود جو لوگوں میں تھوڑا موڑا ذکر رہے تو اس طرف توجہ دینے کی ضرورت نہیں اور اسے بہت زیادہ اہمیت نہ دی جائے ،اور اگر یہ سب مشکل ہو تو آگے نمبر ۶ کا جواب ملاحظہ فرمائیں، قال اللہ تعالی:ادعوھم لآبائھم ھو أقسط عند اللہ الآیة(سورہ احزاب ، آیت:۵)،وقال النبي صلی اللہ علیہ وسلم علیہ وسلم:من ادعی إلی غیر أبیہ فعلیہ لعنة اللہ والملائکة والناس أجمعین، لا یقبل منہ صرف ولاعدل (مشکوة شریف ص ۲۳۹، بحوالہ: صحیحین )، وقال في روح المعاني (۲۱: ۲۲۶،ط:مکتبة إمدادیة، ملتان،باکستان):ویعلم من الآیة أنہ لا یجوز انتساب شخص إلی غیر أبیہ وعد ذلک بعضھم من الکبائر اھ۔
(۵): جی! نہیں، گناہ ہوگا اور آخرت میں پکڑ ہوسکتی ہے۔
(۶):شرعی حدود کی رعایت کے ساتھ بچہ گود لے سکتے ہیں،اور اگر شرعی حدود کی رعایت مشکل ہو تو کوئی بچہ گود نہ لیں،بچہ گود لے کر احکام شرع کی رعایت نہ کرنا اور اخروی گرفت کے اسباپ پیدا کرنا عقل مندی کا کام نہیں ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63522,deoband,متفرقات,دیگر
01-Sep-2020,https://darulifta-deoband.com/home/ur/others/63521,کسی نئی بلڈنگ میں منتقل ہوتے وقت اخلاص کے ساتھ شیاطین کی آفات سے بچنے کے لیے قرآن شریف کو مکمل پڑھنا اسلام سے ثابت ہے یا نہیں؟,کسی دکان کا افتتاح کرتے وقت یا کسی نئی بلڈنگ میں منتقل ہوتے وقت اخلاص کے ساتھ شیاطین کی آفات سے بچنے کے لیے قرآن شریف کو مکمل پڑھنا اسلام سے ثابت ہے یا نہیں؟ اس کا مدلل جواب دینے کی مرحمت فرمائیں ۔ نوازش ہوگی۔ ہمارا ہوسٹل نئی بلڈنگ میں منتقل ہوا ہے۔,"<p>بسم الله الرحمن الرحيم</p><p> Fatwa ID: 496-563/N=6/1437

کسی دکان یا مکان کے افتتاح کے موقعہ پر یا کسی نئی عمارت یا بلڈنگ میں منتقل ہوتے وقت ختم قرآن کا عمل کسی قرآنی آیت یا حدیث سے ثابت نہیں بالخصوص اجتماعی طور جیسا کہ آج کل اس موقعہ پر اجتماعی قرآن خوانی کا اہتمام ہورہا ہے جو بعض شرعی مفاسد وخرابیوں کی وجہ سے قابل ترک واحتراز ہے، اور اگر اس میں کوئی ناجائزکام پایا جائے تو ناجائز ہے،البتہ اگر واقعی طور پر دکان یا مکان وغیرہ میں آسیبی اثرات وغیرہ پائے جاتے ہوں یا اس کا خطرہ ہو توکسی معتبر عامل کی ہدایت کے مطابق قرآن وحدیث سے ثابت یا مستنبط کوئی جائز عمل کرنا درست ہے،اور دکان ومکان کی خیر وبرکت وغیرہ کے لیے آدمی کو اعمال صالحہ کا اہتمام کرنا چاہئے اور گناہ کے کاموں سے بچنا چاہئے ، نیز روزانہ تلاوت قرآن پاک کا بھی اہتمام کیا جائے ،اور گھر میں داخل ہوتے وقت اور گھر سے کہیں جاتے وقت سلام وغیرہ کا اہتمام کیا جائے ؛کیوں کہ گھر پہنچ کر اہل خانہ کو سلام کرنا اپنے لیے اور اہل خانہ کے لیے برکت کا باعث ہوتا ہے جیسا کہ حضرت انس (رض) کی روایت میں آیا ہے (مشکوة شریف ص ۳۹۹، بحوالہ: سنن ترمذی)۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63521,deoband,متفرقات,دیگر
30-Aug-2020,https://darulifta-deoband.com/home/ur/others/63518,احکام شرعیہ کا مدار آلات پر نہیں,"حضرت مفتی صاحب حفظہ اللہ ، فقہا کرام لکھتے ہیں ، کہ حمل کی میراث کے لے ایک شرط یہ ہے کہ"" إنفصال الولد حیا"" اور اس شرط کی علت یہ لکہی گئی کہ"" وإنما شرطنا فی التوریث إنفصال الولد حیا لأن حالہ عند موت المورث لا یمکن معرفتہ حقیقة ولکن إذا انفصل حیا کان ذلک دلیلا للحیاة یومئذ"" ( ""المبسوط للسرخسی "" دار الکتب العلمیة،بیروت،لبنان ، الطبعة الأولی، 1421ہ، باب میراث الحمل ,30\61) سوال یہ ہے کہ آپ کو معلوم ہے کہ آج کال طب جدید کی ذریعہ ولادت سے پہلے بھی بچہ کی حیات سے یقینی طور پر واقف ہو نا ممکن ہے ،کیا طبی معلومات یقینیہ پر اعتماد کرنا جائز ہے ؟اگرچہ -بچہ میت نکلا وان کان جائزا فما المراد بالحدیث""إذا استہل المولود ورث"" ؟ بینوا و تؤجروا .","<p>بسم الله الرحمن الرحيم</p><p> Fatwa ID: 221-221/Sd=5/1437

احکام شرعیہ کا مدار آلات پر نہیں؛ بلکہ ایسے ظاہر پر ہے، جس کو ہرشخص بسہولت معلوم کرنے پر قادر ہو، اس کا جاننا ایسے آلات پر موقوف نہ ہو، جس کا علم صرف خاص لوگوں کو ہی حاصل ہوتا ہے؛ لہٰذا صورت مسئولہ میں بچے کے حق میں وراثت کے احکام جاری ہونے کے لیے ضروری ہے کہ بچہ زندہ پیدا ہو جیسا کہ سوال میں مذکور حدیث ”اذا استہل المولود ورث“ (أبوداوٴد: ۳/ ۸۷) میں اس کی صراحت ہے، اگر بچہ مردہ پیدا ہوگا تو اس کے حق میں وراثت کے احکام جاری نہیں ہوں گے خواہ طب جدید کے کسی آلے کے ذریعے ولادت سے پہلے بچے کی حیات کا علم ہو۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63518,deoband,متفرقات,دیگر
