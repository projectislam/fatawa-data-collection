issued_at,link,title,question,answer,fatwa_number,dar_ul_ifta,category_level_1,category_level_2
31-Mar-2022,https://darulifta-deoband.com/home/ur/dawah-tableeg/610914,کیا ہم کسی دوسرے کو نماز یا کسی اور عبادت کا حکم دے سکتے ہیں,کیا ہم کسی دوسرے کو نماز یا کسی اور عبادت کا حکم دے سکتے ہیں یا بس کہہ سکتے ہیں، کیونکہ قرآن پاک میں ہے کہ نیکی کا حکم دیتے ہیں اور برائی سے بچنے کا کہتے ہیں؟ یا بس نرمی سے ایک دو بار کہہ دیں۔,"<p>بسم الله الرحمن الرحيم</p><p> </p><p>Fatwa: 1183-898/L=8/1443</p><p>&nbsp;اگر بے نمازی ایسا شخص ہے كہ اس كو نصیحت كی جائے تو وہ قبول كرلے گا تو ایسے شخص كو اچھے انداز سے نصیحت كرنا ضروری ہے، محض خانہ پری كافی نہیں، اسی طرح اگر یہ گمان ہوكہ وہ نہیں مانے گا اس كو بھی نصیحت كرنا بہتر ہے ؛ البتہ اگر كسی كو دعوت دینے میں فتنہ كا اندیشہ ہو اور اس وقت آدمی دل میں برا سمھ لے تو یہ كافی ہوسكتا ہے ۔ثم اعلم أنه إذا كان المنكر حراما وجب الزجر عنه، وإذا كان مكروها ندب، والأمر بالمعروف أيضا تبع لما يؤمر به، فإن وجب فواجب، وإن ندب فمندوب، ولم يتعرض له في الحديث لأن النهي عن المنكر شامل له، إذ النهي عن الشيء أمر بضده، وضد المنهي إما واجب أو مندوب أو مباح والكل معروف، وشرطهما أن لا يؤدي إلى الفتنة، كما علم من الحديث، وأن يظن قبوله، فإن ظن أنه لا يقبل فيستحسن إظهار شعار الإسلام.[مرقاة المفاتيح شرح مشكاة المصابيح 8/ 3209]</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",610914,deoband,عقائد و  ایمانیات,دعوت و تبلیغ
07-Apr-2022,https://darulifta-deoband.com/home/ur/dawah-tableeg/610778,فضائلِ گشت اور ترغیبی بات,"سوال : مقصدِ زندگی میں جو گشت کے فضائل میں احادیث بیان کی گئی ہے کیا ان احادیث کو فضائلِ گشت میں بیان کر سکتے ہیں ہا تو کون کون سی اور اگر نہیں تو کونسی احادیث بیان کر سکتے ہیں؟ برائے کرم بیان کیجئے۔
۲) تعارفی بات میں جو ہجرت کی بات بولتے ہیں تو کیا اس میں ""ہجرت کی نقل کرتے ہوئے آئے ہیں ""کیا یہ بول سکتے ہیں؟
۳) مقصدِ زندگی میں ""فضائلِ گشت اور تعارفی بات اور دیگر اور باتیں""جس طریقے سے تفصیل سے بیان کی گئی ہیں اس طریقے سے کوئی معتبر کتاب ہو تو ارسال کیجئے - یا آپ ہی تفصیل سے لکھ کر دیجئے ۔ برائے کرم آپ کی مہربانی ہوگی۔
۴)اور تبلیغی جماعت والے بعض جہاد کی احادیث بیان کر تے ہیں وہ صحیح ہے؟مقصدِ زندگی میں ایسی احادیث ہے کیا ؟کون کون سی ہے؟","<p>بسم الله الرحمن الرحيم</p><p> </p><p>Fatwa: 941-800/B=09/1443</p><p>&nbsp;(1)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; مقصد زندگی میں جو گشت كے فضائل میں احادیث میں بیان كی گئی ہیں بعینہ ان كے عربی الفاظ لكھ كر بھیجیں‏، پھر اس كے بعد ہی ان احادیث كے بارے میں كچھ لكھا جاسكتا ہے۔</p><p>(2)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ہجرت ایك مخصوص معنی میں بولا جاتا ہے اس كو عرف كے مطابق اسی معنی میں بولنا چاہئے۔</p><p>(3)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ہمارے پاس مقصد زندگی كتاب نہیں ہے‏، حافظ سعید احمد كی كتاب مقصد زندگی كے علاوہ اور كوئی كتاب ہمارے ذہن میں نہیں ہے‏، ارباب جماعت سے معلوم كریں۔</p><p>(4)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; قرائن سے جو احادیث جہاد سے متعلق خاص ہیں‏، انہیں تبلیغ میں نكلنے كے ساتھ جوڑنا مناسب نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",610778,deoband,عقائد و  ایمانیات,دعوت و تبلیغ
29-Mar-2022,https://darulifta-deoband.com/home/ur/dawah-tableeg/610772,چلہ، چار مہینہ لگانے کی شرعی حیثیت,"میں ایک ۶۰ سالہ مسلمان ہوں ۔الحمد للہ، ہم 5 وقت کی نماز پڑھ ،ذِکر تلاوت وغیرہ کر لیتا ہوں ۔اور ایک سرکاری ملازم ہوں ،اور گھر کی ذمہ داری میں اس وقت تنہا ہوں ۔تو کیا اس حالت میں روزانہ کی ملاقات ،مشورہ میں شامل رہتا ہوں ۔تو کیا ایسی حالت میں مُجھے تین دن ،چلہ ،چار مہینہ ،لگانا ضروری ہے ،یا رخصت ہے؟نہ کرنے پر اللہ کی طرف سے کوئی پکڑ ہے ؟
جواب ارسال فرمائیں ۔مہربانی ہوگی ۔","<p>بسم الله الرحمن الرحيم</p><p> </p><p>Fatwa: 672-371/D-Mulhaqa=8/1443</p><p>&nbsp;چلہ، چار مہینے لگانا مقصود نہیں ہے،یہ ایک ترتیب اور طریقہ کار ہے،اصل اپنی اصلاح ضروری ہے،جس میں ظاہری اعمال کی اصلاح کےساتھ باطنی اعمال کی اصلاح بھی داخل ہے، نیزحسب وسعت دوسروں کو نیکی کی ترغیب اور برائیوں سے روکنے کی کوشش کرنا بھی شریعت اسلام میں ضروری ہے، پس اگر آپ نماز، ذکر تلاوت کا اہتمام کررہے ہیں اور گھر کی ذمہ داری کی وجہ سے چلہ چار مہینے میں نہیں نکل پارہے ہیں تو یہ کوئی گناہ کی بات نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",610772,deoband,عقائد و  ایمانیات,دعوت و تبلیغ
24-Mar-2022,https://darulifta-deoband.com/home/ur/dawah-tableeg/610209,کیا نبی کا اصل کام دعوت تھا؟,"سوال : کچھ (تبلیغی) لوگ کہتے ہیں کہ ""دعوت نبی کا اصل(main) کام تھا، دوسرے کام جیسے کہ تعلیم یا تصوف اصل کام نہیں تھے۔"" کیا یہ صحیح ہیں؟
جزاک اللہ","<p>بسم الله الرحمن الرحيم</p><p> </p><p>Fatwa: 911-667/D=08/1443</p><p>&nbsp;اگر كوئی ایسا كہتا ہے كہ یہ بات گمراہی كی ہے كہنے والے كو اس سے توبہ كرنا چاہئے۔ سورہٴ جمعہ كی ابتدائی آیت هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُو عَلَيْهِمْ آيَاتِهِ وَيُزَكِّيهِمْ وَيُعَلِّمُهُمُ الْكِتَابَ وَالْحِكْمَةَ (سورهْ جمعه)</p><p>اس آیت كے تحت مفتی محمد شفیع صاحب قدس سرہ تحریر فرماتے ہیں یہ معاملہ حیرت انگیز ہے كہ قوم ساری امی اور جو رسول بھیجا گیا وہ بھی امی اور جو فرائض اس رسول كے سپرد كیے گئے جن كا ذكر اگلی آیت میں آرہا ہے وہ سب علمی تعلیمی اصلاحی ایسے ہیں كہ نہ كوئی امی ان كو سكھا سكتا ہے اور نہ كوئی امی قوم ان كو سیكھنے كے قابل ہے ""يتلوا عليهم"" كی آیت میں رسول اللہ صلی اللہ علیہ وسلم كے تین وصف نعمائے الہیہ كے ضمن میں بتلائے گئے ہیں۔</p><p>(1)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; تلاوتِ آیاتِ قرآن یعنی قرآن پڑھ كر امت كو سنانا۔</p><p>(2)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ان كو ظاہری اور باطنی ہر طرح كی گندگی اور نجاست سے پاك كرنا جس میں بدن اور لباس وغیرہ كی ظاہری پاكی بھی داخل ہے اور عقائد و اعمال اور اخلاق و عادات كی پاكیزگی بھی۔</p><p>(3)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; تیسرے تعلیم كتاب و حكمت یہ تینوں چیزیں امت كے لیے حق تعالی كے انعامات بھی ہیں اور رسول اللہ صلی اللہ علیہ وسلم كی بعثت كے مقاصد بھی۔ (معارف القرآن: 8/434)</p><p>مذكورہ آیت كے معنی و مطلب اچھی طرح سمجھ كر اپنا عمل اور عقیدہ درست كرنا لازم ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",610209,deoband,عقائد و  ایمانیات,دعوت و تبلیغ
08-Mar-2022,https://darulifta-deoband.com/home/ur/dawah-tableeg/610186,كیا ہر مسلمان تك دین كی بات پہونچانا فرض ہے؟,"سوال :1۔ کیا ہر ایک تک دین کی دعوت پہنچانا فرض عین ہے یا فرض کفایہ ہے؟
2۔ ایک آدمی کو کتنی بار دینی دعوت دینا ضروری ہے۔ جیسے کہ نماز کا وقت ہوا سب کو معلوم بھی ہے لیکن کوئی نماز کو آنے تیار نہیں تو کیا ان جیسے لوگوں کو ہر نماز کے لیے الگ الگ بلاتے رہنا ضروری ہوگا ۔ نا بلانے پر اس کو گناہ تو نہیں ملے گا؟
3۔ ایک آدمی کے متعلق یہ معلوم ہے کہ اسے نماز کو بلانے پر بھی وہ نماز کے لیے نہیں آے گا ۔ یہ سوچ کر اس کو نماز کے لیے نا بلانا باعث گناہ ہوگا یا نہیں؟
4۔ بعض مرتبہ دوستوں سے ملاقات ہوتی ہے ایک دوسرے سے کارگزاری لیتے ہیں کہ آج کل کیا مصروفیات ہے ساتھ ہی یہ بھی معلوم کرتے ہیں کہ پانچ وقت کی نماز ہورہی ہے یا نہیں۔ کیا اسطرح کا نماز کا سوال کرنا درست ہے کیونکہ اگر وہ بالفرض نماز نا پڑھتا ہوگا تو وہ ہاں میں جواب دے گا یا نا میں جواب دے گا۔ اگر ہاں کہے گا تو جھوٹ ہوگا اور اگر نہیں کہے گا تو سچ تو ہوگا لیکن اپنے گناہ کا اظہار بھی ہوگا جس پر اللہ تعالی نے پردہ ڈالا تھا۔ یعنی اس صورت میں اپنے گناہ کا اظہار لازم آتا ہے جو درست معلوم نہیں ہوتا۔
آپ حضرت والا سے گزارش ہے کہ ہر ایک سوال کا الگ الگ جواب عنایت فرمائیں۔ عین نوازش ہوگی۔","<p>بسم الله الرحمن الرحيم</p><p> </p><p>Fatwa: 923-787/B=08/1443</p><p>&nbsp;(1)&nbsp; &nbsp;دنیا كے ہر ایك مسلمان تك دین كی بات پہونچانا ضروری نہیں‏، نہ فرض عین ہے او رنہ فرض كفایہ ہے‏، اپنی استطاعت كے مطابق جتنے لوگوں تك پہونچانا ممكن ہے اتنے لوگوں كو پہونچانا چاہئے۔</p><p>(2)&nbsp; &nbsp;اسے اتنی بات بتادینا كافی ہے كہ نماز تیار ہے۔</p><p>(3)&nbsp; &nbsp;اگر آپ كو معلوم ہے كہ وہ بلانے سے بھی نہیں آئے گا تب بھی یاد دہانی كے لیے اتنا كہہ دیں كہ نماز تیار ہے‏، اور دوسرے وقت میں ان كو نماز كی دعوت دیدے۔</p><p>(4)&nbsp; &nbsp;خیریت و حالات معلوم كرلینے كے بعد مذكور فی السوال باتیں بطور كارگزاری معلوم كرنے میں كوئی مضایقہ نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",610186,deoband,عقائد و  ایمانیات,دعوت و تبلیغ
17-Feb-2022,https://darulifta-deoband.com/home/ur/dawah-tableeg/609730,غیر عالم کا وعظ کہنا کیسا ہے؟,سوال : تبلیغی جماعت میں اکثر شرکت غیر عالم کی ہوتی ہے اور وہ حضرات ہر نماز کے بعد وعظ و نصیحت کرتے ہیں جو کہ چھ نمبر سے اکثر باہر ہوتی ہے اور میں نے اکثر یہ بھی دیکھا ہے کہ جو نئے ساتھی بھی جوڑتے ہیں ان سے بھی ظہر اور عصر پر بات کروائی جاتی ہے جس کا نتیجہ یہ ہوتا ہے کہ وہ رٹی رٹائی باتیں بیان کرتے ہیں، موضوع روایات بیان کرتے ہیں اور من گھڑت قصے کہانیاں اور کارگزاریاں سناتے ہیں۔ یہ کس حد صحیح ہے کہ کوئی غیر عالم بیان کرے اور کیا ایسا بیان سننا جائز ہے یا سامعین پہلے ہی بیان سننے میں شامل نہ ہوں؟,"<p>بسم الله الرحمن الرحيم</p><p> </p><p class=""Mufti"" dir=""RTL""><span dir=""LTR"">Fatwa : 847-712/B=07/1443</span></p><p class=""Mufti"" dir=""RTL""><span lang=""AR-SA"">&nbsp;</span>تبلیغی جماعت کے جو ساتھی عالم نہیں ہیں انھیں کسی نماز کے بعد وعظ و تقریر اپنی طرف سے نہیں کرنی چاہئے بلکہ انھیں کتاب پڑھ کر سنانی چاہئے تاکہ غلطیوں سے بچے رہیں۔ اگر وہ اس طرح نہیں کرتے ہیں اور وہ بیان پر اصرار کرتے ہیں اور حدود سے تجاوز کرتے ہیں تو ایسے آدمی سے بیان نہیں کرانا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609730,deoband,عقائد و  ایمانیات,دعوت و تبلیغ
31-Jan-2022,https://darulifta-deoband.com/home/ur/dawah-tableeg/609381,جھوٹ بول کر جماعت میں جانے کے لیے چھٹی لینا,سوال : میرا سوال یہ ہے کہ میں ایک کمپنی میں نوکری کرتا ہوں اور مجھے جماعت میں 40 دن وقت بھی لگانا ہوتا ہے تو میں اس کے لیے 15 دن کی میڈیکل لیو (چھٹی)لیتا ہوں اور 15 دن کے بعد اِس لیو کو ایکسٹینشن (بڑھانا)کرتا رہتا ہوں ، کیوں کہ میرے کو 40 دن ایک ساتھ چھٹی نہیں مل سکتی ، میرے ماما جی جو اعلی تعلیم یافتہ ہیں، کبھی جماعت میں نہیں گئے ہیں، ان کا کہنا ہے تم جھوٹ بول کر جماعت میں جاتے ہو ، جھوٹ بولنا اسلام میں جائز نہیں ہے ، مسلمان جھوٹا نہیں ہو سکتا ۔ میرے اِس مسئلے کا تسلی بخش جواب دیجئے ۔,"<p>بسم الله الرحمن الرحيم</p><p> </p><p>Fatwa : 791-663/B=06/1443</p><p>&nbsp;تبلیغی جماعت میں جانا اور چلہ لگانا کوئی فرض اور واجب کام نہیں ہے؛ بلکہ مستحب و مباح کام ہے۔ اس کے لیے جھوٹ بول کر جماعت میں چلہ لگانا بڑی معیوب بات ہے۔ اگر چلہ میں نہیں گئے تو اللہ کے یہاں کوئی پکڑ نہ ہوگی؛ البتہ جھوٹ بول کر جماعت میں گئے تو اللہ کے یہاں جھوٹ بولنے پر پکڑ ہوگی۔ آپ کے ماما جی بالکل صحیح فرمارہے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609381,deoband,عقائد و  ایمانیات,دعوت و تبلیغ
29-Jan-2022,https://darulifta-deoband.com/home/ur/dawah-tableeg/609162,فضائل کی بعض روایات کے بارے میں سوال,"۱۔کھانا پکاتے ہوئے یہ دعا (لَيْسَ لَهَا مِنْ دُونِ اللَّهِ كَاشِفَةٌ ) پڑھے تو کھانا لذیذ بنتا ہے ؟کیا یہ بات صحیح ہے ؟
۲۔تربوز کاٹنا ہو تو پہلے یہ دعا قرآ ن کی آیت(فَذَبَحُوهَا وَمَا كَادُوا يَفْعَلُونَ )پڑھے تو تربوز میٹھا نکلتا ہے ؟کیا یہ بات صحیح ہے ؟
۳۔کلمہ طیبہ پڑھنے پر ۰۰۰۴چار ہزار نیکیا ں ملتی ہیں؟کیا یہ بات صحیح ہے ؟
۴۔ایک مرتبہ سبحان اللہ کہنے پر جنت میں ایک درخت لگتا ہے اگر سوسال عربی نسل کا گھوڑا ڈورتا رہے تو اس کا سایہ ختم نہ ہو؟کیا یہ بات صحیح ہے ؟
۵۔اوپر والا جنتی کروٹ بدلے گا نیچے والے جنتی کو خوشبو ں آئے گی وہ فرشتوں سے پوچھے گا؟یہ خوشبوں کیسی فرشتہ عرض کرے گے اوپر والے جنتی نے کروٹ بدلی اس کی خوشبوں ہے وہ پوچھے گا اوپر والے درجہ کے جنتی کا کیا عمل مجھ سے زیادہ تھا جواب ملے گا اس نے ایک مرتبہ تجھ سے ایک مرتبہ سبحان اللہ زیادہ کہا تھا، کیا یہ بات صحیح ہے ؟","<p>بسم الله الرحمن الرحيم</p><p> </p><p>Fatwa : 680-166T/D=06/1443</p><p>&nbsp;(۱،۲) یہ دونوں قرآن کریم کی آیتیں ہیں، اگر ان کی برکت سے کھانے میں لذت آجائے، یا تربوز میٹھا نکلے توکچھ بعید نہیں؛ البتہ اس کا حدیث سے ثبوت ہمارے علم میں نہیں۔</p><p>(۳) کلمہ طیبہ پڑھنے پر چار ہزار نیکیاں ملنے کی کوئی روایت ہمیں نہیں ملی؛ البتہ کلمہ طیبہ کی احادیث میں بہت فضیلت آئی ہے۔ ایک حدیث میں ہے کہ سب سے افضل ذکر لا إلہ إلا اللہ ہے۔ (ترمذی، أبواب الدعوات، ما جاء أن دعوة المسلم مستجابة، رقم: 3680، 6/13، ت: شعیب الأرنووٴط)</p><p>(۴) حدیث میں آتا ہے کہ جو شخص سبحان اللہ العظیم وبحمدہ کہتا ہے جنت میں اس کے لیے ایک کھجور کا درخت لگتا ہے۔ (ترمذی، أبواب الدعوات، باب 61، رقم: 3769,3770، 6/80-81) البتہ بعض درخت جنت میں ایسے ہیں کہ اگر سو سال تک گھڑ سوار اس کے سائے میں چلتا رہے تو اس کا سایہ ختم نہ ہو۔ (البخاری: 1/461، جزء 13، ط: قدیمہ ہندیہ، کتاب بدء الخلق، ما جاء في صفة الجنة، رقم: 3251) لیکن سبحان اللہ وبحمدہ کہنے پر لگنے والا یہ درخت ہوگا یا کوئی اور، یہ حدیث میں نہیں ملا۔</p><p>(۵) اس طرح کی بھی کوئی حدیث ہمیں نہیں مل سکی۔ آپ نے جن سے یہ روایتیں سنی ہوں ان سے ان روایتوں کا حوالہ پوچھئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609162,deoband,عقائد و  ایمانیات,دعوت و تبلیغ
02-Mar-2022,https://darulifta-deoband.com/home/ur/dawah-tableeg/609016,مخنث (ہجڑا) کا جماعت میں نکلنا کیسا ہے؟,میرا سوال یہ ہے کہ پچھلے مہینے ہمارے یہاں ایک مخنث مسلمان ہوا اور ہماری مسجد کے ایک امیر صاحب کے پاس آیا اور اس نے کہا بتاؤ میں کیا کروں تو میں سنتا رہا امیر صاحب نے کہا پہلے غسل کرو اور نماز شروع کرو اور جماعت میں نکلو پہلے ۴۰ دن نکلو اور پھر ہر مہینے ۳ دن نکلو وہ مخنث یے سب سن کر چلا گیا ۲ دن کے بعد پہر وہ آیا اور اس نے کہا کہ میں جماعت میں نہیں نکل سکتا مجھے شرم محسوس ہوتی ہے لیکن امیر صاحب نے کہا تم اگر نہیں نکلو گے تو حقیقی مسلمان نہیں ہوگے وہ یے سب سنکر جانے لگا تو میں نے اس سے سارا حال پوچھا اور وہ کس طرح کا مخنث ہے معلوم کیا پہر میں نے شرعی احکام بتائیے اور کہا تم پہلے جاکر غسل کرو اور نماز کی پابندی کرو اس میں عورت کی علامات زیادہ تھی تو پردے کے احکام بہی بتاے اور کہا تمہیں جماعت میں جانے کی کوء ضرورت نہیں ہے بس گھر میں رہ کر عبادت کرو اور میں ری بیوی بھی عالم ہے تو میں نے گھر کا نمبر دیا اور کہا کے اگر کوئی شرعی مسئلہ ہو تو پوچھو اب وہ الحمدللہ گناہ سے بچکر عبادات میں لگا ہے لیکن جماعت والے اسے تنگ کر رہے ہیں کے جماعت میں نکلو میں نے کہا مخنث کا مردوں کی جماعت میں نکلنا جائز نہیں ہے جماعت والے تو علماء کی بات مانتے نہیں ہے اب کیا کریں؟,"<p>بسم الله الرحمن الرحيم</p><p> </p><p>Fatwa: 781-732/L=7/1443</p><p>&nbsp;مذکورہ بالا مخنث میں جب عورتوں کی علامتیں غالب ہیں تو اس کے ساتھ عورتوں والا ہی معاملہ ہوگا ؛ لھذا ایسے مخنث كا مردوں کے ساتھ اختلاط اور ان کے ساتھ جماعت میں نکلنا درست نہیں ہے۔(والخنثى المشكل كالمرأة فيما ذكر) احتياطا.[الدر المختار وحاشية ابن عابدين (رد المحتار) 2/ 528]</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609016,deoband,عقائد و  ایمانیات,دعوت و تبلیغ
04-Jan-2022,https://darulifta-deoband.com/home/ur/dawah-tableeg/608667,کیا دینی مجلس میں بیٹھنا 70 سال کی عبادت کے برابر ہے؟,سوال : مفتیان اکرام بہشتی زیور میں مولانا اشرف علی تھانوی رحمہ اللہ علیہ نے وظیفہ لکھا ہے کے اگر کسی عورت کو ولادت کے وقت تکلیف ہو تو ایک کپڑے میں قرآن کی آیات لکھ کر حاملہ کی ران پر باندھ دیں کیا اس وظیفے پر عمل کرنا یا اس کی ترغیب دینا جائز ہے ؟؟ ۲) ہماری مسجد میں أہل الحدیث حضرات بھی آتے ہیں بنا کسی اختلاف کے میرے پیچھے نماز پڑھتے ہیں ان کا بھی خیال کرکے مینے چند دنوں سے مسجد میں فضائل اعمال کی جگہ ریاض الصالحین اور کبھی کبار تفسیر عثمانی پڑھ کر لوگوں کو سنانا شروع کیا ہے تاکہ لوگوں کو قرآن کا فہم حاصل ہو ایک مرتبہ تبلیغی جماعت ہماری مسجد میں آئی اور انہوں نے کہا کہ قرآن پڑھنا غلط ہے تعلیم میں صرف فضائل اعمال پڑھنا چاہیے اس بات سے میرے دل کو صدمہ پہنچا میں نے نعوذباللہ پڑھا اس بھای کو میں نے بہت سمجھانے کی کوشش کی قرآن کی آیات پڑھی اور احادیث پڑھکر سنایی لیکن وہ ہرگز نہیں مانا اسنے کہا کے حضرت جی نے فرمایا بار بار قرآن و حدیث کے سامنے حضرت جی کی بات پیش کرتا رہا اس پر مجھے غصہ آیا اور میں نے کہا تم اور تمہارے حضرت جی قرآن کو نہ مانو تو جہنم میں جا و کیا مینے غلط کیا؟ ۳) تبلیغی جماعت میں بعض حدیثیں سنایی جاتی ہیں مثلاً دین کی مجلس میں بیٹھنا ۰۷ سال نفل عبادت سے بہتر ہے اور جماعت جس خبرستان سے گزرتی ہے قبر میں عذاب روک دیا جاتا ہے مجھے یے روایات کسی صحیح سند سے نہیں ملی کیا ایسے روایات بیان کرنا صحیح ہے اس سوال کرنے کا مقصد تبلیغ جماعت کو غلط کہنا نہیں ہے بلکہ ان کی اصلاح کرنا ہے مجھے تبلیغی جماعت میں تین غلطیاں نظر آیی جنہیں اگر وہ ٹھیک کریں تو امید ہے کہ اللہ اس جماعت کو اور کامیابی دیگا پہلی یے کہ وہ جماعت میں نکلنے کو فرض قرار دیتے ہیں حالانکہ تبلیغ کرنا فرض ہے لیکن اس مخصوص طریقے سے کرنا فرض نہیں ہے دوسری یے کے وہ حدیثوں میں صحیح اور موضوع کا خیال نہیں کرتے اس جو بات جہاں سے ملے آگے سنا دیتے ہیں علماء سے نہیں پوچھتے تیسری یہ کہ گشت کے دوران پہلے جو نماز سے دور ہے اسے نماز کی دعوت دینے کے بجائے اسے سیروزہ یا چھلہ لگانے کو کہتے ہیں وہ شخص ڈر کر دوبارہ مسجد نہیں آتا کیا یے سب صحیح ہے ؟,"<p>بسم الله الرحمن الرحيم</p><p> </p><p>Fatwa : 669-89T/B=05/1443</p><p>&nbsp;(۱) جائز ہے بشرطیکہ ولادت کے بعد فوراً اسے کھول کر کسی احترام کی جگہ پر رکھ دیا جائے۔</p><p>(۲) آپ حکمت سے کام کریں اور جماعت والوں کا مذکورہ طرز عمل غلو پر مبنی ہے، اور غلو فی الدین سے شریعت میں منع فرمایا گیا ہے۔</p><p>(۳) مذکور فی السوال روایت کہ دین کی مجلس میں بیٹھنا ستر سال نفل عبادت سے بہتر ہے، اس حدیث کی کوئی معتبر اصل ہم کو نہیں ملی، اور جماعت کے قبرستان کے پاس سے گزرنے پر عذاب قبر مردوں سے روک دیا جاتا ہے، یہ حدیث بھی ہماری نظر سے نہیں گزری۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608667,deoband,عقائد و  ایمانیات,دعوت و تبلیغ
17-Jan-2022,https://darulifta-deoband.com/home/ur/dawah-tableeg/608542,کیا مجھے ان حالات میں میں جماعت میں جانا چاہیے جبکہ کی امت کا اکثر حصہ دین سے اور دین کے احکامات سے دور ہیں,سوال : میرا سوال یہ ہے کہ میں نے دعوت و تبلیغ میں جماعت میں چار مہینے لگائے ہیں اور ہماری جو مسجد کے ساتھی ہیں مجھے اس پر زور دیتے ہیں ہیں کہ ماہانہ تین دن اور سالانہ چالیس دن اللہ کے راستے میں نکلو حالانکہ میرے ساتھ کوئی ایسا مسئلہ نہیں ہے جس کی وجہ سے میں جماعت میں نہ جا سکوں سوائے اس کے کہ میرے پاس اپنا گھر نہیں ہے اور میں اپنے والد صاحب کے مکان میں میں ان کے ساتھ ہی رہتا ہوں ہو جس میں میرے اور بھائی اور ان کے بچے بھی رہتے ہیں میری اہلیہ اس پر اصرار کرتی ہے کہ میں جماعت میں نہ جاؤ ں کیو نکہ جماعت میں جانے سے خرچہ بھی ہوتا ہے اور کام کا حرج بھی ہوتا ہے وہ کہتی ہے کہ ہمیں اپنا گھر لینا ہے اس لیے لئے آپ یہی مقامی کام سے جڑتے رہے ہیں جماعت میں نہ جائیں جب کہ میرے جماعت میں جانے میں اس کے علاوہ اور کوئی رکاوٹ نہیں ہے تو کیا مجھے جو ترتیب مرکز نظام الدین سے ہر کام کرنے والے کو بتائی جاتی ہے سالانہ ۰۴ دن اور ماہنا ۳ دن کیا اس ترتیب پر وقت لگانا چاہیے یا اپنے گھر کے انتظام کے لئے لیے اس خیال کو چھوڑ دینا چاہیے ؟,"<p>بسم الله الرحمن الرحيم</p><p> </p><p>Fatwa : 646-584/B=06/1443</p><p>&nbsp;اگر آپ کو مکان کی سخت ضرورت ہے تو سردست اپنے کام کی طرف زیادہ دھیان دے سکتے ہیں اور جماعت کا کام مقامی طور پر کرتے رہیں جس قدر موقع نکال سکیں نکالیں، جب مکان کی طرف سے بے نیازی حاصل ہوجائے تو اب ترتیب کے ساتھ وقت لگائیں جماعت کے ذمہ دار حضرات کے سامنے صورت حال رکھ کر مشورہ کرلیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608542,deoband,عقائد و  ایمانیات,دعوت و تبلیغ
30-Dec-2021,https://darulifta-deoband.com/home/ur/dawah-tableeg/608449,کیا گناہ کبیرہ کا مرتکب توبہ کے بعد تبلیغ کا کام کر سکتا ہے ؟,"سوال : (۱) ایک زانی مرد جو زنا سے سچی پکّی توبہ کر چکا ہے کیا وہ دعوت تبلیغ کا کام کر سکتا ہے لوگوں کو نماز کی دعوت دے سکتا ہے ؟
(2)۔جو زانی توبہ کر لیا اُسے اللہ معاف کر دیتا ہے اور جو توبہ نہیں کر پائے کیا اُسکے لیئے سزا ہمیشہ ہمیشہ کے لیئے جہنم ہے جیسا کی سورة فرقان میں ہے۔ وَالَّذِیْنَ لَا یَدْعُوْنَ مَعَ اللّٰہِ اِلٰہًا اٰخَرَ وَلَا یَقْتُلُوْنَ النَّفْسَ الَّتِیْ حَرَّمَ اللّٰہُ اِلَّا بِالْحَقِّ وَلَا یَزْنُوْنَ وَمَنْ یَّفْعَلْ ذٰ لِکَ یَلْقَ اَثَامًا یُضٰعَفْ لَہُ الْعَذَابُ یَوْمَ الْقِیٰمَةِ وَیَخْلُدْ فِیْہ مُہَانًا ۔","<p>بسم الله الرحمن الرحيم</p><p> </p><p>Fatwa : 636-517/B=05/1443</p><p>&nbsp;زنا کا جرم حقوق اللہ میں سے ہے، ایسے شخص کو سچی پکی توبہ کرتے رہنا چاہئے، بہت ممکن ہے اللہ تعالی معاف فرمادے۔ توبہ کے بعد دعوت و تبلیغ میں جاسکتا ہے۔ جہنم کا عذاب مومن کے لیے ہمیشہ ہمیش نہیں ہوتا ہے، ہمیشہ ہمیش عذاب کافر و مشرک کو دیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608449,deoband,عقائد و  ایمانیات,دعوت و تبلیغ
14-Dec-2021,https://darulifta-deoband.com/home/ur/dawah-tableeg/608174,کیا مروجہ دعوت و تبلیغ ہی صرف نبی والا کام ہے ؟,سوال : بعض (تبلیغی) لوگ کہتے ہیں کہ ۱. مروجہ دعوت و تبلیغ ہی صرف نبی والا کام ہے ۔ تعلیم اور تزکیہ نبی والا کام نہیں ہے ۔ ۲. دعوت و تبلیغ کا کام کسی کی اصلاح کا طریقہ ہے ۔ کسی کو ڈھونڈ کر اس سے رشتہ استوار کرنے کی ضرورت نہیں ان باتوں کی حقیقت کیا ہے ؟ جزاک اللہ خیر۔,"<p>بسم الله الرحمن الرحيم</p><p> </p><p>Fatwa : 553-441/B=05/1443</p><p>&nbsp;یہ سب جہالت اور غلو کی باتیں ہیں۔ انبیاء کرام کی دعوت و تبلیغ کفار و مشرکین میں ہوتی تھی۔ اور لوگوں کے دلوں کا تزکیہ کرنا بھی نبی کے مقاصد میں سے تھا۔ قرآن میں ہے: ہُوَ الَّذِیْ بَعَثَ فِیْ الْاُمِّیِّْیْنَ رَسُوْلًا مِنْہُمْ یَتْلُوْ عَلَیْہِمْ اٰیَاتِہِ وَیُزَکِّیْہِمْ ۔ نبی کا کام دلوں کو تمام خصائل رزیلہ سے انسان کو پاکر کرنا اور اخلاق حسنہ سے لوگوں کو آراستہ کرنا تھا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608174,deoband,عقائد و  ایمانیات,دعوت و تبلیغ
07-Apr-2022,https://darulifta-deoband.com/home/ur/dawah-tableeg/608063,خواتین کے لیے تبلیغی سفر کرنا کیسا ہے؟,"سوال : میرا سوال یہ ہے کہ کیا اب عورتوں کو تبلیغ جماعت میں اپنے محرم کے ساتھ جانا کی اجازت دی گئی؟ کیا یہ سب مفتی صاحبان نے اس کو جائز کہا ہے؟ سوشل میڈیا پر یہ والا پیغام گردیش کر رہا ہے ، اس کی کیا حقیت ہے؟ وضاحت فرمائیں۔ جزاک اللہ خیرا ۔
عورتوں کا جماعت میں جانا: آج کا سوال نمبر 2 : عورتوں کا اپنا محرم کے ساتھ تبلیغی جماعت میں جانا کیسا ہے..؟ زید اپنی بیوی کو لیکر ممبئی سے لندن اُتنی دور دراز تبلیغی جماعت میں جانے والا ہے ، اس کے چھوٹے بچے ہیں جس کو اس کی نانی سنبھال رہی ہیں، تو کیا اس صورت حال میں مستورات کی جماعت کی صورت میں دور دراز تبلیغ کرنا جائز ہے یا نہیں؟
جواب: تبلیغ جماعت کا مقصد دین سیکھنا اس کو پختہ کر دوسرے کو دین سیکھانے اور پختہ کرنے کے لیے تیار کرنا ہے ، اِس جذبے کو عام کرنے کے لیے لمبے لمبے لمبے سفر اختیار کیا جاتاہے جس طرح مرد دین سیکھنے کے لیے محتاج ہے ویسی ہی خواتین بھی محتاج ہیں اور گھروں میں عام طور پر اس کا انتظام نہیں ہے ، اس لیے اگر لندن یا کسی دور دراز مقام پر محرم کے ساتھ شریعت کی حودود کی پابندی کا لحاظ رکھتے جائے اور کسی کے حقوق ضائع نہ ہو تو شرعاً اس کی اِجازَت ہے۔ ( فتاوی محمودیہ 4 / 265 )
مستورات کے ساتھ جماعت میں جانے کے جائز ، مفید اور ضروری ہونے کا فتوی دینے والے مفتیان کرام کے نام:
v                 دارالعلوم دیوبند سے (1) حضرت مفتی محمود حسن گنگوہی صاحب۔ (2) حضرت مفتی نظام الدین صاحب۔ (3) حضرت مفتی حبیب الرحمن خیرآبادی۔
v                 مظاہر العلوم سہارنپور سے (4)حضرت مفتی مظفر حسین صاحب۔ (5)حضرت مفتی سعید مظہری صاحب۔
v                 شاہی مرادآباد سے (6) مفتی سلمان منصورپوری صاحب۔
v                 لکھنؤ سے (7) مفتی محمد ظہور ندوی صاحب۔
v                 کراچی سے (8) مولانا یوسف صاحب بنوری۔ (9) مفتی تقی عثمانی صاحب ۔ (10) مفتی یوسف صاحب لدھیانوی۔
v                 جامعہ طالب الدین، ڈھابیل سے(11) حضرت مفتی احمد خانپوری صاحب۔
v                 جامعہ حسینیہ راندر سورت سے (12) مفتی اسماعیل صاحب وڈی والا ۔
اس کے علاوہ بر صغیر کے اکثر و بیشتر مفتیان کرام شریعت اور اصول کی پبندی کے ساتھ مستورات کے ساتھ جماعت میں نکلنے کی اجازت دی گئی ہے۔
مفتی محمود حسن صاحب اور مفتی نظام الدین صاحب کا فتویٰ ملاحظہ فرمائیں، فتاوٰی محمودیہ 3/3 حضرت مفتی تقی عثمانی صاحب رحمۃ اللہ علیہ کا فتویٰ دیتے ہیں، فتاویٰ عثمانی جلد 1، صفحہ 2 حضرت مفتی احمد خانپوری صاحب رحمۃ اللہ علیہ کا فتویٰ دیتے ہیں، محمود الفتاوی 3/3 ٭ حضرت مولانا یوسف صاحب لدھیانوی کا فتویٰ دیکھے، آپ کے مسایل اور انکا حال 9/12 حضرت مفتی اسماعیل واڑی والا صاحب کا فتویٰ ملاحظہ فرمائیں، روضۃ الفتاوی جلد 1/2 اور اللہ ہی بہتر جانتا ہے۔ مفتی عمران اسماعیل میمن استاد دارالعلوم رام پورہ، سورت، گجرات، انڈیا۔ Https://chat.whatsapp.com/INIbFUBrhTy108aYfFIlqv مکمل سوال و جواب کا لنک: http://www.aajkasawal.in
آج کے سوال یا انا کی ویڈیو دیکھنے کے لیے اس چینل کو سبسکرائب کریں۔ https://www.youtube.com/c/MuftiImranIsmailMemon","<p>بسم الله الرحمن الرحيم</p><p> </p><p>Fatwa: 938-118T/B=09/1443</p><p>&nbsp;اب سے بہت پہلے دارالعلوم دیوبند كے صدر مفتی حضرت مولانا مفتی سید مہدی حسن صاحب نے عورتوں كی جماعت میں نہ نكلنے كا فتویٰ دیا تھا۔ جس كی تصدیق مظاہر علوم سہارنپور كے ناظم حضرت مولانا عبد اللطیف صاحب نے اور مفتی اعظم مفتی سعید احمد صاحب نے كی ہے۔ (فتاوی دارالعلوم میں یہ مسئلہ چھپا ہوا ہے) دارالعلوم دیوبند سے یہی فتویٰ دیا جاتا ہے۔ اسی میں زیادہ عافیت ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608063,deoband,عقائد و  ایمانیات,دعوت و تبلیغ
05-Dec-2021,https://darulifta-deoband.com/home/ur/dawah-tableeg/607735,دین کی دعوت و تبلیغ فرض کفایہ ہے,سوال : تبلیغ کن لوگوں پر فرض ہے ،علمائے کرام یا عوام پر،اس کی شرعی حیثیت کیا ہے ؟ فرض کفایہ یا فرض عین ،اس اکا مسنون طریقہ نبی اکرم صلی اللہ علیہ والہ وسلم کا طریقہ بیان فرمایئے ۔,"<p>بسم الله الرحمن الرحيم</p><p> </p><p class=""urdu"" dir=""RTL""><span dir=""LTR"">Fatwa : 473-385/B=04/1443</span></p><p class=""urdu"" dir=""RTL""><span lang=""AR-SA"">&nbsp;</span>دین کی دعوت و تبلیغ فرض کفایہ ہے یعنی ایک جماعت مسلمانوں کی اس فریضہ کو انجام دے تو سب مسلمانوں کے اوپر سے فریضہ ساقط ہوجائے گا۔ ہمارا سارا دین قرآن و حدیث میں ہے اور قرآن و حدیث کے سمجھنے والے علماء کرام ہی ہوسکتے ہیں، لہٰذا تبلیغ کے حقدار علماء کرام ہی ہیں، اور تبلیغ کا کوئی طریقہ شریعت میں متعین نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607735,deoband,عقائد و  ایمانیات,دعوت و تبلیغ
09-Dec-2021,https://darulifta-deoband.com/home/ur/dawah-tableeg/607677,کیا تبلیغ میں نکلنا ضروری ہے؟,سوال : کیا عالم کا تبلیغی جماعت میں نکلنا ضروری ہے کیا امام کا مشورہ میں بیٹھنا ضروری ہے کیا امام کا تین روزہ جماعت میں نکلنا ضروری ہے کیا تبلیغی جماعت کو اللہ کا راستہ کہنا درست ہے جبکہ اللہ کے راستے سے مراد جہاد فی سبیل اللہ ہوتا ہے کیا جہاد کی آیات و احادیث کو تبلیغی جماعت کے لئے استعمال کرنا صحیح ہے ؟جواب مرحمت فرمائیں عین نوازش ہوگی ۔ جزاک اللہ خیرا,"<p>بسم الله الرحمن الرحيم</p><p> </p><p class=""urdu"" dir=""RTL""><span dir=""LTR"">Fatwa : 452-407/B=04/1443</span></p><p class=""urdu"" dir=""RTL""><span lang=""AR-SA"">&nbsp;</span>مروجہ تبلیغ میں نکلنا، اس کے مشورہ میں بیٹھنا، تین دن کے لیے نکلنا یہ سب ضروری نہیں ہیں۔ یہ امور مباح اور مستحب کے درجہ میں ہیں۔ آپ کریں گے تو ثواب ملے گا، نہیں کریں گے تو اللہ کی طرف سے گرفت نہ ہوگی۔ اور بعض مواقع پر فی سبیل اللہ ہر نیک کام کے لیے استعمال ہوا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607677,deoband,عقائد و  ایمانیات,دعوت و تبلیغ
05-Dec-2021,https://darulifta-deoband.com/home/ur/dawah-tableeg/607676,کیامنتخب احادیث کی جگہ تفسیر کی جاسکتی ہے؟,سوال : کیا فرماتے ہیں مفتیان کرام مسئلہ ذیل کے بارے میں کہ جس مسجد میں عشاء کے بعد منتخب احادیث کی تعلیم اور اس کے بعد مشورہ ہوتا ہو کیا منتخب کی جگہ ایک دن قرآن کریم کی تفسیر کی جاسکتی ہے بعض احباب کہتے ہیں کہ اس سے اجتماعی عمل چھوٹ جاتا ہے اور یہ دعوت کے اصول کے خلاف ہے ؟,"<p>بسم الله الرحمن الرحيم</p><p> </p><p class=""urdu"" dir=""RTL""><span dir=""LTR"">Fatwa : 451-381/B=04/1443</span></p><p class=""urdu"" dir=""RTL""><span lang=""AR-SA"">&nbsp;</span>اوقات بدل کر دونوں کام کرسکتے ہیں۔ فجر بعد یا عصر بعد منتخب احادیث پڑھ لی جائے۔ اور عشاء کے بعد قرآن پاک کی تفسیر ہوجایا کرے، یا حسب مشورہ اس کے برعکس بھی کرسکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607676,deoband,عقائد و  ایمانیات,دعوت و تبلیغ
09-Dec-2021,https://darulifta-deoband.com/home/ur/dawah-tableeg/607609,تبلیغی جماعت کے افراد کی بعض قابل اشکال باتیں اور ان کا جواب,سوال : محترم مفتی صاحب، ہمارے ہاں، آسٹریلیا میں تبلیغی جماعت کے ایک صاحب نے درج ذیل باتیں فرمائی ہیں۔ ان میں سے کچھ ایسی ہیں جو بار بار فرماتے ہیں۔ براہ کرم راہنمائی فرما دیں۔ 1۔ قرآن میں جاہد یجاہد کے الفاظ جہاں کہیں بھی آئے ہیں ان سے مراد مجاہدہ ہے (جو کہ تبلیغ میں بھی ہے ) اور قتال کے لئے الگ لفظ آیا ہے ۔ (جاہد یجاہد اور اس کے مشتقات نہیں) 2۔ اللہ تعالی کا قرآن میں ارشاد ہے : (وَالَّذِینَ آمَنُوا وَلَمْ یُہَاجِرُوا مَا لَکُم مِّن وَلَایَتِہِم مِّن شَیْءٍ حَتَّیٰ یُہَاجِرُوا) (8:72) اور بہت سے مسلمان ایسے ہیں جنہوں نے ہجرت نہیں کی۔ 3۔ ہمارے بہت سے ساتھی عالمی شوری سے منسلک ہیں۔ ایک دفعہ اجتماع کے آخر میں جو ہدایات والا بیان ہوتا ہے اس میں جو فرمایا وہ کم و بیش کچھ یوں تھا: عربی کی کہاوت ہے : من لم تجانس لا تجالس لہذا دوسرے لوگوں (امارت والوں) سے مختصر سلام دعاء سے زیادہ نہیں ملنا۔ 4۔ ایک دفعہ مشورے میں کہا: مجھے سمجھ نہیں آتی کہ ہمارے ساتھی تصوف میں کیوں جا رہے ہیں۔ یہ تو ایسا ہے جیسے postgraduate کر نے کے بعد primary کی کتاب اٹھانا۔ اوپر جو لکھا ہے یہ انکی باتوں کا مفہوم ہے انہوں نے انگلش میں بولا تھا۔ ایک صاحب نے ایک دفعہ بیان میں فرمایا کہ اگر بیوی امید سے ہو تو یہ مرد کے لئے کوئی قابل قبول عذر نہیں کہ وہ اس بہانے سے جماعت میں نہ جائے ۔ براہ مہربانی رہنمائی فرما دیں کہ: کیا یہ باتیں درست ہیں یا نہیں اور اگر کوئی بات درست نہ ہو تو ہمیں کیا کرنا چاہیے کہ وہ غلط بات نہ پھیلے ؟,"<p>بسم الله الرحمن الرحيم</p><p> </p><p class=""urdu"" dir=""RTL""><span dir=""LTR"">Fatwa : 429-331/D=04/1443</span></p><p class=""urdu"" dir=""RTL""><span lang=""AR-SA"">&nbsp;</span>اس طرح کے سوالات و اشکالات کے مناسب جوابات حضرت مولانا مفتی محمد تقی عثمانی صاحب دامت برکاتہم نے فتاوی عثمانی (دعوت و تبلیغ سے متعلق مسائل کا بیان) ص: 265 تا ص: 276، جلد اول میں تحریر فرمائے ہیں، اس کا مطالعہ فرمالیں،امید ہے کہ حقیقت واضح ہوکر تشفی حاصل ہوجائے گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607609,deoband,عقائد و  ایمانیات,دعوت و تبلیغ
23-Nov-2021,https://darulifta-deoband.com/home/ur/dawah-tableeg/607471,قادیانیوں میں دعوت وتبلیغ اور ختم نبوت کی محنت کے لیے داڑھی نہ رکھنا,میرا تعلق پاکستان کے شہر فیصل آباد سے ہے اور چونکہ قادیانیوں کا گڑھ چناب نگر جو کہ سابقہ ربوہ ہمارے گھر سے ایک گھنٹہ کی دوری پر ہے ۔میں وہاں پر قادیانیوں کے گھروں میں دین اسلام کی تبلیغ اور ختم نبوت جیسے عظیم کام کے لیے جاتا ہوں اور قادیانیوں سے ان کے گھر میں بیٹھ کر مناظرہ کرتا ہوں لیکن قادیانی کسی بھی داڑھی والے شخص سے ملاقات نہیں کرتے کیونکہ ان کے نزدیک ہر داڑھی والا شخص مولوی ہے اور قادیانی مولویوں سے ویسے ہی گھبراتے ہیں لہٰذا اسی مجبوری کی وجہ سے میں نے داڑھی بھی نہیں رکھی ہوئی۔اب میراسوال یہ ہے کہ کیا اس وجہ سے میرا داڑھی نہ رکھنا درست ہے یا نہیں؟ کیونکہ اگر میں نے داڑھی رکھ لی تو کوئی بھی قادیانی مجھ سے ملاقات نہیں کرے گا اور ممکن ہے کہ میرا یہ تبلیغ کا کام بھی رک جائے لہٰذا اس کے متعلق رہنمائی فرمائیں۔ شکریہ۔,"<p>بسم الله الرحمن الرحيم</p><p> </p><p>Fatwa:112-18T/H-Mulhaqa=4/1443</p><p>&nbsp;جو لوگ دین اسلام کی تبلیغ واشاعت اور دفاع کے مکلف ہیں، وہ شریعت کی حدود اور دائرہ میں رہ کر ہی مکلف ہیں، اُن کے لیے بھی دین اسلام کی تبلیغ واشاعت اور دفاع کے نام پر شریعت کی حدود پھلانگنا اور اُن سے تجاوز کرنا جائز نہیں(مستفاد: آپ کے مسائل اور ان کا حل جدید تخریج شدہ، ۸: ۴۲۹- ۴۳۱، مطبوعہ: کتب خانہ نعیمیہ، دیوبند)؛ لہٰذا قادیانیوں میں دین اسلام کی تبلیغ اور ختم نبوت جیسے عظیم کام کے نام پر داڑھی نہ رکھنا جائز نہ ہوگا، آپ داڑھی لازمی طور پر رکھیں، پھر اگر داڑھی کے ساتھ اُن کے درمیان دین کا کام کرنا ممکن ہو تو آپ ضرور کام کریں، اوراگر داڑھی کے ساتھ ممکن نہ ہو تو آپ شرعاً معذور ہوں گے، اس صورت میں آپ کی اُن کے درمیان کام نہ کرنے پر آخرت میں إن شاء اللّٰہ تعالٰی گرفت نہ ہوگی۔</p><p>قولہ: ”وإعفاء اللحیة“: إرسالھا وتوفیرھا، ……واللحیة اسم لما نبت علی الخدین والذقن، وجمعھا لحی بکسر اللام وضمھا کسدرة وسدر وحلیة وحلی، والذقن مجمتمع لحییہ، وقد ورد في إعفاء اللحیة أحادیث کثیرة، منھا ما رواہ البخاري في صحیحہ بسندہ عن ابن عمر عن النبي صلی اللّٰہ تعالی علیہ وعلی آلہ وسلم قال: ”خالفوا المشرکین، وفِّرُوا اللحی وأحفوا الشارب“، ومنھا ما رواہ أیضاً عن ابن عمر قال: قال رسول اللّٰہ صلی اللّٰہ تعالی علیہ وعلی آلہ وسلم: ”أنھکوا الشوارب وأعفوا اللحی“، وقد أخرج ھذا الحدیث أیضاً الأئمة الستة، ومنھا……………… إلی غیر ذلک من الأحادیث الصحیحة الصریحة التي یطول ذکرھا في الأمر بإعفاء اللحیة، وأصل الأمر للوجوب ولا یصرف عنہ إلا بدلیل کما ھو مقرر في علم الأصول، فلذلک (- فلأجل أن الأمر للوجوب -) کان حلق اللحیة مُحرَّما عند أئمة المسلمین المجتھدین: أبي حنیفة ومالک والشافعي وأحمد وغیرھم، وھاک بعض نصوص المذاھب فیھا؛ قال في کتاب الصوم من الدر المختار للحنفیة:……وأما الأخذ منھا وھي دون ذلک- أي:دون القبضة - کما یفعلہ بعض المغاربة ومخنثة الرجال فلم یبحہ أحد، وأخذ کلھا فعل یھود الھند ومجوس الأعاجم اھ، وقال فی البحر الرائق:……وأما الأخذ منھا وھي دون ذلک کما یفعلہ بعض المغاربة والمخنثة من الرجال فلم یبحہ أحد کذا في فتح القدیر اھ، ونحوہ في شرح الزیلعي علی الکنز وحاشیة الشرنبلالي علی الدرروغیرھما من کتب السادة الحنفیة إلخ (المنھل العذب المورود شرح سنن الإمام أبي داود، کتاب الطھارة، حکم اللحیة، ۱:۱۸۵، ۱۸۶،ط: موٴسسة التاریخ العربي بیروت)۔</p><p>کل أمر بمعروف یتضمن منکراً یسقط وجوبہ کذا في الوجیز للکردري (الفتاوی الھندیة، کتاب الکراھیة، الباب الرابع في الصلاة والتسبیح إلخ، ۵: ۳۱۷، ط: المطبعة الکبری الأمیریة، بولاق، مصر) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607471,deoband,عقائد و  ایمانیات,دعوت و تبلیغ
18-Dec-2021,https://darulifta-deoband.com/home/ur/dawah-tableeg/607455,کیا جماعت میں وقت لگانا ہی نجات کا واحد راستہ ہے؟,سوال : آج تبلیغی جماعت کا عام مجمع بھی ایسی باتیں کرنے لگا ہے ۔ دعوت وتبلغ کے کام کے علاوہ ہر دینی کام کو کمتر اور حقیر سمجھنے لگا ہے ۔ جو عالم جماعت میں وقت نہیں لگایا اور دوسرے لائن کی کوئی محنت میں جڑا ہے اسے بھی الگ نظریے سے دیکھا جاتا ہے ۔ میں بھی دعوت کے کام سے جڑا ہوا ہوں اور جب ساتھیوں سے ایسی باتیں سننے میں آتی ہے تو انہیں سمجھاؤ تو بحث کرنے لگتے ہیں۔ کبھی کہتے ہے نجات کا واحد راستہ صرف یہی ہے ۔ ایسی حالت میں ہم کیا کریں؟,"<p>بسم الله الرحمن الرحيم</p><p> </p><p>Fatwa : 422-469/B=05/1443</p><p>&nbsp;تبلیغی جماعت کے لوگوں نے دعوت و تبلیغ کی محنت کو ایسے تحریکی انداز میں چلایا کہ یہ تحریک دنیا کی تمام تحریکوں میں سب سے بہتر ہوگئی۔ اب بعض لوگوں کی طرف سے اس عمل میں غلو پیدا ہوگیا اور تکبر پیدا ہوگیا کہ ہم نے جو کام کیا ہے آج تک کسی نے نہیں کیا، دوسروں کی حتی کہ علماء کرام کی خدمات کو حقارت کی نظر سے دیکھنے لگے۔ غلو اور تکبر یہ دونوں بیماریاں ایسی ہیں کہ ان کا علاج مشکل ہوتاہے۔ آپ جہاں تک ممکن ہو انھیں سمجھاتے رہیں، اس میں اجرو ثواب ملے گا اور دعوت الی الخیر کی محنت میں لگے رہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607455,deoband,عقائد و  ایمانیات,دعوت و تبلیغ
