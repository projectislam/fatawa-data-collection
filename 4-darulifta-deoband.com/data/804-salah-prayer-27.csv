issued_at,link,title,question,answer,fatwa_number,dar_ul_ifta,category_level_1,category_level_2
01-Jan-2021,https://darulifta-deoband.com/home/ur/salah-prayer/601673,قضا نمازوں کا فدیہ كتنا ہے اور وہ كسے دیا جائے؟,میری والدہ کا انتقال ہوگیا ہے مجھے ان کی قضا نمازوں کا فدیہ ادا کرنا ہے (1)فدیہ کی مقدار کتنی ہوتی ہے اور (2) کس کو ادا کرنا چاہیے؟,"<p>بسم الله الرحمن الرحيم</p><p> </p><p>Fatwa:318-230/N=5/1442</p><p>&nbsp;ایک نماز کے فدیے کی مقدار وہی ہے، جو صدقہ فطر کی مقدار ہے، یعنی: ایک کلو، ۶۳۳/ گرام گیہوں یا اس کی قیمت۔ اور فرض نمازوں کی طرح وتر کا بھی فدیہ واجب ہوتا ہے اور فدیہ کا مصرف وہی ہے، جو زکوة کا ہے، یعنی: جس شخص کو زکوة دینا جائز ہے، اُسے فدیہ بھی دے سکتے ہیں؛ البتہ اگر مرحومہ نے قضا شدہ نمازوں کے فدیے کی وصیت نہیں کی تھی تو وارثین پر مرحومہ کی جانب سے فدیہ کی ادائیگی واجب نہیں۔ اور اگر مرحومہ کے سب وارث عاقل وبالغ ہوں اور سب باہمی رضامندی سے مرحومہ کے ترکہ سے مرحومہ کی قضا شدہ نمازوں کا فدیہ ادا کردیں یا بعض عاقل وبالغ وارث اپنے اپنے حصے سے ادا کردیں تو یہ مرحومہ کے ساتھ تبرع و احسان ہوگا۔</p><p>وإن کان الدین من حقوق اللہ تعالٰی کما سبق من الفروض فإن أوصی بہ المیت وجب عندہ تنفیذہ من ثلث مالہ الباقي بعد دین العباد، وإن لم یوص لم یجب۔ ثم نقول: إذا فاتتہ صلاة وأوصی أن یطعم عنہ فعلی الورثة أن یطعموا عنہ من الثلث لکل صلاة نصف صاع من بر وکذا للوتر عند أبي حنیفة  إذ قد روي عنہ أن الوتر فریضة، ووإن فاتہ صوم رمضان بمرض أو سفر وتمکن من قضائہ بعد برئہ أو إقامتہ ولم یقض حتی مات وأوصی بالإطعام فعلی الورثة أن یطعموا من الثلث لکل یوم نصف صاع من بر لما روي من أنہ علیہ السلام لما سئل عن ذلک قال: إن مات قبل أن یطیق الصوم فلا شیٴ علیہ وإن أطاقہ ولم یصم فلیقض عنہ ، یعني بالإطعام إلخ (الشریفیة شرح السراجیة، ص: ۵)۔</p><p>ولو مات وعلیہ صلوات فائتة وأوصی بالکفارة یعطی لکل صلاة نصف صاع من بر کالفطرة، وکذا حکم الوتر والصوم، وإنما یعطی من ثلث مالہ إلخ (الدر المختار مع رد المحتار، کتاب الصلاة، باب قضاء الفوائت، ۲: ۵۳۲، ۵۳۳، ط: مکتبة زکریا دیوبند)۔</p><p>قولہ: ”یعطی“: بالبناء للمجھول، أي: یعطي عنہ ولیہ أي: من لہ ولایة التصرف في مالہ بوصایة أو وراثة، فیلزمہ ذلک من الثلث إن أوصی وإلا فلا یلزم الولي ذلک؛ لأنھا عبادة فلا بد من الاختیار، فإذا لم یوص فات الشرط فیسقط في حق أحکام الدنیاللتعذر… إمداد، الخ (رد المحتار)۔</p><p>وأما إذا لم یوص فتطوع بھا الوارث فقد قال محمد في الزیادات: إنہ یجزیہ إن شاء اللہ تعالٰی، فعلق الإجزاء بالمشیئة إلخ (المصدر السابق، ص: ۵۳۳)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601673,deoband,عبادات,صلاة
06-Jan-2021,https://darulifta-deoband.com/home/ur/salah-prayer/601663,مقتدی كی تكبیر تحریمہ اگر امام كی تكبیر تحریمہ سے پہلے پوری ہوجائے تو نماز كا كیا حكم ہے؟,فرض نمازوں میں امام کے ساتھ تکبیر تحریمہ کہنا افضل ہے، لیکن ایک امام صاحب کا کہنا ہے کہ اگر مقتدی نے امام کے تکبیر تحریمہ ختم ہونے سے پہلے (یعنی اکبر کی ر) سے پہلے اگر مقتدی نے تکبیر کہ دی تو اس کی نماز ہی نہیں ہوگی. مفصل جواب مع حوالہ جات مطلوب ہے. شکریہ,"<p>بسم الله الرحمن الرحيم</p><p> </p><p>Fatwa : 315-297/M=05/1442</p><p>&nbsp;مقتدی پر لازم ہے کہ اس کی تکبیر تحریمہ، امام کی تکبیر تحریمہ سے موخر ہو یعنی پہلے امام کی تکبیر پوری ہو جائے اس کے بعد مقتدی کی تکبیر ختم ہو، اگر مقتدی پہلے فارغ ہوگیا یعنی امام کی تکبیر (اللہ اکبر کی را) مکمل ہونے سے پہلے مقتدی نے تکبیر مکمل کرلی تو وہ مقتدی اس امام کی اقتداء میں شامل جماعت نہیں ہوا۔ اگر اس نے امام کی تکبیر تحریمہ مکمل ہونے کے بعد اپنی تکبیر تحریمہ نہیں لوٹائی تو اس امام کی اقتداء میں اس کی نماز نہیں ہوئی۔</p><p>صورت مسئولہ میں امام صاحب مذکور کے کہنے کا یہی مطلب ہے جو اوپر لکھا گیا، تو ان کی بات درست ہے۔ شامی میں ہے: ․․․․․ أو سبق المقتدي الإمام بہ ، فلو فرغ منہ قبل فراغ إمامہ لم یصح شروعہ الخ (شامی اشرفی: 2/126، بحث شروط التحریمہ) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601663,deoband,عبادات,صلاة
01-Jan-2021,https://darulifta-deoband.com/home/ur/salah-prayer/601650,اگر نمازی كو یاد آجائے كہ یہ پانچویں ركعت ہے پھر بھی وہ چھ پوری كركے سجدہٴ سہو كرلے تو كیا حكم ہے؟,اگر کسی نے چار رکعات فرض نماز کی جگہ بھول کے پانچوی رکعت کے لیے کھڑے ہوگیا، اور پانچویں رکعت میں یاد آیا کہ وہ پانچویں رکعت پڑھ رہاہے، تو اس نے چھ وا رکعت بھی پڑھ لی، اور آخر میں سجدہ سہو کیا، اس کی نماز پوری ہوگی۔,"<p>بسم الله الرحمن الرحيم</p><p> </p><p>Fatwa:311-225/N=5/1442</p><p>&nbsp;اگر کوئی شخص چوتھی رکعت پر (التحیات کے بہ قدر)قعدہ کرکے بھول کر پانچویں رکعت کے لیے کھڑا ہوگیا تو پانچویں رکعت کا سجدہ کرنے سے پہلے جب بھی یاد آئے، واپس آجائے اور سجدہ سہو کے ساتھ نماز مکمل کرے اور اگر پانچویں رکعت کا سجدہ کرلیا تو بہتر یہ ہے کہ چھٹی رکعت بھی پڑھ لے ؛ تاکہ اخیرکی دو رکعتیں نفل ہوجائیں۔ اور اگر چھٹی رکعت نہ ملائے تو کچھ گناہ نہیں؛ البتہ دونوں صورتوں میں سجدہ سہو کرے گا۔ اور اگر کوئی شخص چوتھی رکعت پر قعدہ کیے بغیر پانچویں رکعت کے لیے کھڑا ہوگیا تو پانچویں رکعت کے سجدے سے پہلے جب بھی یاد آئے، واپس آجائے اور قعدہ اخیرہ اور اخیر میں سجدہ سہو کے ساتھ نماز مکمل کرے۔ اور اگر پانچویں رکعت کا سجدہ کرلیا تو یہ نماز نفل ہوگئی ؛ لہٰذا اگر چاہے تو مزید ایک رکعت ملاکر نماز مکمل کرے۔ اور اگر پانچویں رکعت پر ہی قعدہ کرکے سلام پھیردے گا تو صرف ۴/ رکعتیں نفل ہوں گی اور دونوں صورتوں میں اصح قول کے مطابق سجدہ سہو کی ضرورت نہیں کذا في الدر المختار رد المحتار۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601650,deoband,عبادات,صلاة
01-Jan-2021,https://darulifta-deoband.com/home/ur/salah-prayer/601646,كیا امام كا مقتدیوں كی صف سے بالكل متصل ہونا ضروری ہے؟,"عموماً دیکھنے میں آتا ہے کہ مسجدوں میں امام صاحب کا مصلیٰ مقتدیوں کی صف سے جوڈ کر بچھایا جاتا ہے۔ ہمارے علاقے کی مسجد کے ""سابق امام صاحب مرحوم"" بھی ہمیشہ اسی طرز پر اپنا مصلّیٰ مقتدیوں کی صف سے جوڈ کر بچھاتے تھے اور طویل عرصہ تک مسجد میں امامت کے فرائض انجام دے۔ میرے والد صاحب مرحوم نے بھی اسی طرز پر محلے کی دوسری مسجد میں تقریباً ۴۰برس امامت کی اور مصلّی مقتدیوں کی صف سے ملا کر بچھانے کی تاکید فرماتے تھے۔ سابق امام صاحب کی وفات کے بعد اب جو صاحب امام مقرر کےٴ گے ہیں وہ اپنا مصلّیٰ مقتدیوں کی صف سے ایک دو بالشت اوپر بچھانا چاہتے ہیں اور عزر پیش کرتے ہیں کہ سجدے سے قیام کو جانے کے دوران مقتدی ?سے طکرا جانے کا خدشہ ہوتا ہے یا کبھی طکرا بھی جاتا ہوں۔
برائے مہربانی فقہی اعتبار سے اس معاملے میں وضاہت فرما دیں کہ کیا امام کا مصلّیٰ مقتدیوں کی صف سے ایک دو بالشت اوپر فاصلے پر بچھایا جا سکتا ہے؟ اس معاملے میں علمائے کرام کی کیا رائے ہے؟","<p>بسم الله الرحمن الرحيم</p><p> </p><p>Fatwa:308-227/N=5/1442</p><p>&nbsp;امام کا مُصلّٰی (جائے نماز)، مقتدیوں کی صف سے بالکل متصل ہونا لازم وضروری نہیں ہے؛ بلکہ اگر ایک، آدھ بالشت یا دو بالشت آگے ہو تب بھی مقتدیوں کی اقتدا بلا شبہ صحیح ودرست رہے گی؛ لہٰذا اگر آپ کے محلے کی مسجد کے امام صاحب کا مُصلّٰی، مقتدیوں کی پہلی صف سے ایک، دو بالشت آگے رہتا ہے تو اس میں کچھ حرج نہیں ہے بالخصوص جب کہ امام کو سجدے سے قیام کی طرف واپس جانے میں مقتدی کے سر سے ٹکرانے کا اندیشہ ہوتا ہے۔</p><p>(صلی رسول اللّٰہ صلی اللہ علیہ وسلم في حجرتہ، والناس یأتمون بہ من وراء الحجرة) ومذھب الحنفیة في ھذہ المسألة أن اقتداء الصحابة رضي اللّٰہ عنھم برسول اللّٰہ صلی اللّٰہ علیہ وسلم صحیح سواء کان المراد من الحجرة حجرة بعض أزواجہ صلی اللّٰہ علیہ وسلم أو حجرة الحصیر التي احتجرھا في المسجد؛ فإن کان المراد بالحجرة حجرة الحصیر فوجہ الصحة ظاھر إلخ (بذل المجھود، کتاب الصلاة، باب الرجل یأتم بالإمام وبینھما جدار، ۵: ۱۹۰، ت: الدکتور تقي الدین الندوي، ط: مظفر فور، اعظم جراہ)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601646,deoband,عبادات,صلاة
06-Jan-2021,https://darulifta-deoband.com/home/ur/salah-prayer/601609,کیا حضرت گنگوہی رحمۃاللہ علیہ فرضوں کی امامت میں صرف پارہٴ عم سے پڑھتے تھے؟,میں یہ جاننا چاہتا ہوں کہ کیا حضرت گنگوہی رحمۃاللہ علیہ فرضوں کی امامت میں صرف پارہٴ عم سے پڑھتے تھے؟,"<p>بسم الله الرحمن الرحيم</p><p> </p><p>Fatwa : 303-232/D=05/1442</p><p>&nbsp;حضرت گنگوہی رحمۃ اللہ علیہ کے سلسلے سوال میں مذکور بات ہمارے علم میں نہیں ہے، تذکرة الرشید میں بھی دیکھا ایسی کوئی بات نہیں ملی۔</p><p>البتہ ہمارے اکابر مثلا حضرت شیخ الحدیث مولانا زکریا صاحب رحمہ اللہ اور حضرت حکیم الدین مولانا اشرف علی تھانوی قدس سرہ کے بارے میں معلوم ہوا ہے کہ ۲۹/ ویں ۳۰/ ویں پارے میں سے قرأت کی ہدایت فرماتے اور پوری سورة پڑھنے کو ترجیح دیتے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601609,deoband,عبادات,صلاة
02-Jan-2021,https://darulifta-deoband.com/home/ur/salah-prayer/601599,مقتدی کا مسجد کے باہر صف لگا کر نماز پڑھنا,ہماری علاقے میں جمعہ کی نماز کے لیے مقتدی حضرات مسجد بھر جانے کے بعد مسجد کے باہر ایسی دکانوں میں صف بچھا لیتے ہیں کہ مسجد اور دکان کے درمیان میں تقریبا دس فٹ چوڑا شارع عام ہے تو کیا ایسی صورت میں ان لوگوں کی نماز درست ہو جائے گی؟,"<p>بسم الله الرحمن الرحيم</p><p> </p><p>Fatwa:386-307/L=5/1442</p><p>&nbsp;مذکورہ بالا صورت میں اگر مسجد کی آخری صف اور دوکانوں کے درمیان چوڑا شارع عام حائل ہے جس پر نمازیوں کی صف نہیں ہے تو ایسی صورت میں دوکان سے اقتداء کرنے والے نمازیوں کی نماز درست نہ ہوگی۔</p><p>(ویمنع من الاقتداء) صف من النساء بلا حائل قدر ذراع أو ارتفاعہن قدر قامة الرجل مفتاح السعادة أو (طریق تجری فیہ عجلة) آلة یجرہا الثور (أو نہر تجری فیہ السفن) ولو زورقا ولو فی المسجد (أو خلاء) أی فضاء (فی الصحراء) أو فی مسجد کبیر جدا کمسجد القدس (یسع صفین) فأکثر إلا إذا اتصلت الصفوف.[الدر المختار وحاشیة ابن عابدین (رد المحتار) 1/ 585)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601599,deoband,عبادات,صلاة
01-Jan-2021,https://darulifta-deoband.com/home/ur/salah-prayer/601550,قضاء نماز ادا كیے بغیر امامت كرنا؟,کیا ایک امام کے لیے یہ جائز ہے کہ وہ ایک نماز قضاء کر کے اگلی نماز کی امامت کرے؟ مثلاً ظہر کی نماز سفر یا کسی مشغولیت کی وجہ سے قضاء ہو گئی تو کیا امام عصر کی نماز کی امامت کر سکتا ہے؟مفصل جواب مرحمت فرمائیں، نوازش ہوگی۔,"<p>بسم الله الرحمن الرحيم</p><p> </p><p>Fatwa : 292-228/D=05/1442</p><p>&nbsp;امام صاحب اگر صاحب ترتیب ہیں یعنی ان کے ذمہ پچھلی کوئی نماز باقی نہیں ہے یا اگر باقی ہے تو ا س کی تعداد چھ سے کم ہے تو انھیں پہلے فائتہ نماز ادا کرنا ضروری ہے پھر وقتی نماز پڑھیں۔ اگر فائتہ نماز یاد رہتے ہوئے وقتی نماز ادا کریں گے تو یہ (وقتی نماز) فاسد ہوگی۔ ہاں فائتہ نمازیں چھ ہو جائیں یا فائتہ یاد نہ رہے یا وقتی نماز کے وقت مستحب میں تنگی ہو تو پھر ترتیب لازم نہیں۔</p><p>اور اگر صاحب ترتیب نہیں ہیں تو وقتی نماز پہلے ادا کرسکتے ہیں بعد میں قضا پڑھیں حرج نہیں۔</p><p>قال فی المراقی: الترتیب بین الفائتة القلیلة وہی مادون ست صلوات وبین الوقتیة المتسع وقتہا مع تذکر الفائتة لازم ۔ حاشیہ طحطاوی علی المراقی، ص: 440 ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601550,deoband,عبادات,صلاة
21-Apr-2021,https://darulifta-deoband.com/home/ur/salah-prayer/601542,سنتِ فجر کی قضاء كے بارے میں؟,حضرت مفتی صاحب اگر صرف فجر کی سنت چھوٹ جائے تو کیا اس کی قضاء اشراق کے وقت کرسکتے ہیں؟ اور اگر فجر کی فرض اور سنت دونوں چھوٹ جائے تو کیا دونوں کی قضاء کرنی ہوگی؟میں نے سنا ہے کہ صرف اس دن کے زوال کے وقت سے پہلے تک دونوں کی قضاء کرسکتے ہے اس کے بعد صرف فرض کی ،آگر یہ صحیح ہے تو کیا اس دن زوال کے بعد آور اس دن کے علاوہ جب بھی فجر کی قضاء کریں تو کیا صرف فرض کی ہی قضاء کرنی ہوگی؟ اور میں نے بہت سی مرتبہ زوال کے بعد اور اس کے بعد جب بھی فجر کی نماز کی قضاء کی ہے تو سنت اور فرض دونوں کی قضاء کی ہے تو اس کا کیا حکم ہوگا؟ اور میں نے بہت سی مرتبہ زوال سے پہلے صرف فجر کی فرض کی قضاء کی ہے اور سنت کی نہیں ،تو کیا میرا فرض ادا ہوگیا یا نہیں؟,"<p>بسم الله الرحمن الرحيم</p><p> </p><p>Fatwa : 407-591/B=09/1442</p><p>&nbsp;اگر فجر کی نماز میں شرکت کی وجہ سے فجر کی سنت نہیں پڑھ سکا تو اشراق کے وقت پڑھ سکتا ہے۔ اگر فجر کی فرض اور سنت دونوں نمازیں قضا ہوگئیں تو دونوں اشراق کے وقت بلکہ زوال سے پہلے پہلے پڑھ سکتا ہے، اس دن کے علاوہ کسی اور روز فجر کی قضا پڑھیں تو صرف فرض کی قضا کریں، سنت کی قضا نہیں ہے۔ اور زوال کے بعد جو فرض فجر کی قضا کی ہے اور اس کے ساتھ سنت بھی پڑھی ہے تو یہ سنت نفلی نماز ادا ہوئی فجر کی سنت ادا نہ ہوئی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601542,deoband,عبادات,صلاة
22-Dec-2020,https://darulifta-deoband.com/home/ur/salah-prayer/601535,بریلوی امام كی اقتدا میں نماز پڑھنا ؟,اس وقت میں سعودی عرب میں مقیم ہوں یہاں ہر کوئی کسی کے بھی پیچھے نماز پڑھ لیتا ہے یہاں ایک امام ہیں جو بریلوی مسلک کے ہیں جب کوئی دوسرا آدمی امامت کرتا ہے تو وہ اسکے پیچھے نماز پڑھ لیتے ہیں مگر پھر دوبارہ اسی نماز کو پڑھتے ہیں تو کیا ان کے پیچھے نماز پڑھنا درست ہے اور اگر کوئی چوری کرتے ہوئے پکڑا جائے تو کیا اس کے پیچھے نماز پڑھنا درست ہے ؟براہ کرم رہنمائی فرمائیں ۔,"<p>بسم الله الرحمن الرحيم</p><p> </p><p>Fatwa : 295-255/M=04/1442</p><p>&nbsp;(۱) بریلوی امام کے عقائد اگر شرکیہ کفریہ ہوں تو اس کی اقتداء میں نماز پڑھنا درست نہیں اور اگر عقائد شرکیہ نہ ہوں تو نماز اس کے پیچھے بکراہت ہوجاتی ہے۔</p><p>(۲) چوری کرنا کبیرہ گناہ ہے، اگر کوئی شخص چوری کرتے ہوئے پکڑا جائے اور اس کا جرم (چوری کرنا) ثابت ہو جائے اور وہ شخص اس گناہ سے تائب نہ ہو تو اس کے پیچھے نماز پڑھنا مکروہ ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601535,deoband,عبادات,صلاة
22-Dec-2020,https://darulifta-deoband.com/home/ur/salah-prayer/601512,آن لائن کمانے(فری لانسنگ)کو ویڈیو دیکھ کر سیکھنا؟,"سال :! حضرت میرے تین سوالات ہیں، جن میں سے پہلے دو اہم ہیں:۔
۱)مجھے یاد پڑتا ہے کہ چھ سال کی عمر میں میرے ہم عمر ساتھی سکول کی کلاس کے لڑکے نے مجھے اپنے عضو تناسل اور دبر کے ساتھ ہاتھ سے کھیلنے پر لگادیا۔اور وہ یہ کام میرے ساتھ کرتا اور میں اس کے ساتھ۔کیا یہ کام لواطت ہے(یعنی قوم لوط والا عمل) ؟ اورپھر اگلی جماعت میں جانے کے بعد یہ کام چھوٹ گیا اور لڑکے سے دوستی بھی ختم ہوگئی۔پھر ۱۱سال کی عمر میں مجھے مشت زنی کی عادت پڑ گئی۔اس حساب سے میں ۶سال کی عمر میں بالغ ہوا تھا یا ۱۱سال کی عمر میں؟ اور بیچ آگے پیچھے بے شمار نمازیں ادا نہیں کیں اور روزے ۱۶یا ۱۷سال کی عمر میں رکھنے شروع کیے، لیکن اس بیچ بھی روزے کی حالت میں کئی دفعہ مشت زنی کی۔اور گناہ نہ کرنے کی قسمیں کھا کر بے شمار قسمیں بھی توڑیں۔حضرت اب آپ مجھے میری نماز، روزے اور قسموں کے کفارے کا طریقہ شمار اور ان کو ادا کس حساب سے کرنا ہے، وہ بھی بتا دیں۔
۲)میں آن لائن کمانے(فری لانسنگ)کو ویڈیو دیکھ کر سیکھ رہا ہوں۔اس میں مرد بھی آتے ہیں۔کیا یہ ویڈیو دیکھنا جائز ہے؟ اور بعض مرتبہ خود سے ہی فارغ وقت میں کچھ انجینئرنگ کے حوالے سے کوئی دوسری تعلیمی(عصری علوم سے متعلق) دیکھنا جائز ہے؟ بعض دفعہ تھوڑی بہت موسیقی بھی اس میں شامل ہوتی ہے۔میرا مقصد صرف علم حاصل کرنا ہے۔رزق حلال کمانا ہے۔پھر اس کے بعد کوئی ویڈیو تصویرِجانداراں والی موبائل الٹا کر کے سن سکتا ہوں؟
۳)آپ لوگ مسئلے کا جواب کتنے دن تک عموماً دیا کرتے ہیں؟","<p>بسم الله الرحمن الرحيم</p><p> </p><p>Fatwa : 388-94T/H=04/1442</p><p>&nbsp;(۱) چاند کے حساب سے بارہ (12) سال عمر ہو جانے کے بعد مشت زنی یا احتلام میں شہوت کے ساتھ منی جب سے نکلی اُس وقت سے بالغ ہونے کا حکم لاگو ہوگا۔ اس حساب سے جب آپ بالغ ہوئے اسی وقت سے اندازہ خوب غور کرکے اور اچھی طرح سوچ کر لگالیں کہ کتنی نمازیں اداء نہیں کیں اور کتنے روزے مشت زنی کرکے توڑے اور کتنی قسمیں کھائیں اور ان میں سے کتنی توڑ دیں نماز روزوں کو اداء کرنا شروع کردیں، توڑی ہوئی قسموں کے کفارے اداء کرتے رہیں اور تینوں کا حساب ایک کاپی میں لگاتے رہیں، مقامی کسی مفتی صاحب سے رابطہ رکھیں اور جس معاملہ میں ضرورت سمجھیں معلومات کرتے رہیں یہاں تک کہ دل گواہی دے کہ سب کی ادائیگی مکمل ہوگئی۔</p><p>(۲) ویڈیو میں جاندار کی تصاویر دیکھنا ناجائز اور گناہ ہے۔ مرد کے لئے عورت کی اور عورت کے لئے مرد کی تصویر دیکھنا حرام اور گناہ ہے۔ موسیقی بھی حرام ہے۔ علم حاصل کرنے اور روزی کمانے کی خاطر بھی مذکورہ بالا امور قبیحہ کا ارتکاب جائز نہیں۔ اگر کوئی ضرورت ہو اور موبائل الٹا کرکے صرف آواز سن لیں تو گنجائش ہے۔</p><p>(۳) کچھ متعینہ دن لازم نہیں ہیں، تمام سوالات یکساں نہیں ہوتے، کسی کا جواب جلد لکھ دیا جاتا ہے اور کسی کے جواب میں تاخیر بھی ہو جاتی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601512,deoband,عبادات,صلاة
16-Dec-2020,https://darulifta-deoband.com/home/ur/salah-prayer/601496,كمپنی كے روم میں دوسری جماعت كرنا؟,کیا فرماتے ہیں مفتیان کرام اور علمائے دین اس مسئلہ میں کہ جس کمپنی ہم کام کرتے ہیں اس میں ایک روم مخصوص کیا گیاہے نماز کے لیے ، جس میں تقریباً چار وقت کی نمازہوتی ہے، لیکن جماعت سے نماز کے علاوہ کافی لوگ کام کی وجہ سے لیٹ ہوجاتے ہیں، کیا ہم ایسی سورت میں دوسری جماعت سے نماز ادا کرسکتے ہیں؟,"<p>بسم الله الرحمن الرحيم</p><p> </p><p>Fatwa : 305-210/SN=04/1442</p><p>&nbsp;صورت مسئولہ میں دوسری جماعت کر سکتے ہیں؛ البتہ یہ معلوم رہنا چاہئے کہ اس روم میں نماز پڑھنے سے مسجد کی جماعت میں شامل ہوکر نماز پڑھنے کا ثواب نہ ملے گا؛ اس لیے حتی الامکان کوشش یہی ہونی چاہئے کہ قریب کی کسی مسجد میں جاکر باجماعت نماز ادا کی جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601496,deoband,عبادات,صلاة
28-Dec-2020,https://darulifta-deoband.com/home/ur/salah-prayer/601494,كیا سخت سردی ترك جماعت كے لیے عذر ہے؟,ایک مسجد میں دو امام ہے، جن میں سے امام ثانی کے ذمہ ظہر اور مغرب کی امامت ہے، وہ فجر کی نماز میں شرکت نہیں کرتے، ان سے پوچھا گیا تو فرمایا کہ مجھے نزلہ زکام کی ایلرجی ہے، صبح کی ٹھنڈی ہوا سے مجھے نزلے زکام کا عارضہ لاحق ہو جاتا ہے اس لیے میں فخر کی نماز اپنے گھر پر ہی ادا کر لیتا ہوں. متعدد مصلیان ان کے اس فعل سے ناراض ہے اور ان کے خلاف لوگوں سے چرچہ کرتے ہیں، نیز یہ بھی بات چلائی جاتی ہیں کہ ان امام صاحب کے پیچھے ظہر کی نماز پڑھنا مکروہ تحریمی ہے. اب دریافت طلب امر یہ ہے کہ 1) امام صاحب کا عذر جماعت کے ترک کرنے کے لیے کافی ہے یا نہیں؟ 2)مصلیان کا اس طرح چرچہ اور تبصرہ کرنا نیز ان کو امامت سے برخواست کرنے کی کوشش کرنا کیسا ہے. بینوا توجروا.,"<p>بسم الله الرحمن الرحيم</p><p> </p><p>Fatwa : 272-211/D=05/1442</p><p>&nbsp;(۱) جن اعذار کی بنا پر ترک جماعت جائز ہے یا جماعت میں شریک ہونا واجب نہیں رہتا فقہاء کرام نے انھیں سردی کا سخت ہونا کہ باہر نکلنے یا مسجد تک جانے میں کسی بیماری کے پیدا ہو جانے کا یا بڑھ جانے کا خوف ہو، اسی طرح مطلقا بیماری جس میں باہر نکلنا سخت مضر ہو؛ کو بھی شمار کیا ہے۔ قال فی الدر: فلا تجب علی مریض ومقعد وزمن ․․․․․․․ ولا علی من حال بینہ وبینہا مطر وطین وبرد شدید وظلمة کذلک (الدر مع الرد: 1/411، کوئٹہ)</p><p>پس امام ثانی کو ایسا ہی کوئی عذر ہو اور انھیں ضرر شدید میں مبتلا ہو جانے کا ڈر ہو خواہ اپنے تجربہ کی بنیاد پر یا کسی حاذق طبیب مسلمان کے کہنے کی بنیاد پر ایسے اندیشہ کی صورت میں ان کے لئے ترک جماعت کی گنجائش ہوگی اور یہ ترک جماعت کا عذر ہو جائے گا۔ لیکن اگر اس قسم کے ضرر کا اندیشہ نہ ہو اور احتیاطی تدابیر کے ذریعہ تدارک کیا جاسکتا ہے تو پھر محض کسل مندی سے ترک جماعت کرنا مناسب نہیں کہ یہ بڑے ثواب سے محرومی بلکہ ترک جماعت کا گناہ ہونے کا مستوجب ہوگا اور لوگوں کو بدگمانی کا موقعہ ملے گا۔</p><p>(۲) کسی سے بدگمانی کرنا سخت گناہ ہے امام ثانی اپنے کو معذور ظاہر کر رہے ہیں تو انھیں اپنی بات میں سچا سمجھنا چاہئے نامناسب تبصرے کرنا یا بدگمانی کرنا ہرگز جائز نہیں۔</p><p>دو امام رکھنے کا ایک مقصد یہ بھی ہوتا ہے کہ بروقت امام مقرر کو کوئی عذر پیش آجائے تو امام ثانی نماز پڑھا سکے، لہٰذا عام حالات میں اسے بھی موجود ہی رہنا چاہئے بالکلیہ غائب نہ ہو اگر ایسی بات ہو تو پھر اس پہلو کو امام ثانی کے سامنے ظاہر کر دیا جائے تاکہ وہ اپنی ذمہ داری محسوس کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601494,deoband,عبادات,صلاة
05-Feb-2021,https://darulifta-deoband.com/home/ur/salah-prayer/601447,مقتدی كے اشارے سے اگر امام مصلے پر چلاجائے تو نماز كا كیا حكم ہے؟,ایک امام اور ایک مقتدی دونوں محراب سے باہر پہلی صف میں باجماعت نماز ادا کر رہے تھے اتنے میں دوسرا شخص آتا ہے اور امام صاحب کو اشارا دیکر محراب میں جانے کو کہتا ہے حالانکہ مسجد پیچھے پوری خالی رہتی ہے تو کیا ایسی صورت میں امام صاحب کو محراب میں جانا چاہئے یا نہیں ؟اور اگر چلے گئے تو نماز ہوگی یا نہیں؟ مدلل جواب عنایت فرمائیں۔,"<p>بسم الله الرحمن الرحيم</p><p> </p><p>Fatwa:352-400/L=6/1442</p><p>&nbsp;صورتِ مسئولہ میں اگر امام صاحب اس آنے والے شخص کے اشارہ کرنے سے نماز کی حالت میں محراب میں چلے جاتے ہیں،تو امام صاحب اور ان کی اقتداء میں نماز پڑھنے والوں کی نماز نہیں ہوگی؛البتہ اگر امام صاحب کچھ توقف کرنے کے بعد پھر اپنی رائے سے آگے بڑھتے ہیں تو اس صورت میں نماز فاسدنہ ہوگی ۔</p><p>وفی القنیة: قیل لمصل منفرد تقدم بأمرہ أو دخل رجل فرجة الصف فتقدم المصلی حتی وسع المکان علیہ فسدت صلاتہ، وینبغی أن یمکث ساعة ثم یتقدم برأی نفسہ، وعللہ فی شرح القدوری بأنہ امتثال لغیر أمر اللہ تعالی․ (الدر المختار وحاشیة ابن عابدین (رد المحتار) 1/ 571)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601447,deoband,عبادات,صلاة
28-Dec-2020,https://darulifta-deoband.com/home/ur/salah-prayer/601435,مسافت شرعی كی ابتدا گھر سے ہوگی یا شہر کے حدود سے؟,کیا فرماتے ہیں آپ علماء کرام ومتیارن عظام درج ذیل مسئلہ کے بارے میں کہ! قصر صلوة کے لئے مسافت شرعی شرط ہے،لیکن مسافت کے بارے میں فقہی کتابوں میں کوئی خاص کلو میٹر مقرر نہیں بلکہ فقہاء کے کتب میں حوائج انسانیہ اور حوائج شرعیہ کا لحاظ کرتے ہوئے تین دن تک معتدل رفتار سے سفر کرنا مذکور ہے۔ جو کو تقریبا 48 میل یا 77 کلومیٹر آتا ہے، جیسا کہ مفتی محمد شفیع رحمہ اللہ نے جواہر الفقہ میں واضح کیا ہے،اب مسئلہ یہ ہے کہ پرانے زمانے میں شہر اور قصبوں کے حدود چھوٹے تھے جبکہ اب اس میں وسعت پیدا ہوگئی ہے،بلکہ بعض میں تو اتنی وسعت پیدا ہوئی ہے کہ وہاں پر تحصیل اور ٹاون بنے ہوئے ہیں جیسا کہ مردان اور پشاور میں ہے۔ مثلا مردان کے حدود تقریبا 50 کلو میٹر تک پھیل گیا ہے۔یعنی مردان کے ایک طرف سے دوسری طرف تک کا فاصلہ تقریبا 50 کلی میٹر ہے،اسی طرح مردان کے اختتامی حدود اور پشاور کے ابتدائی حدود کے درمیاں مسافت تقریبا 50 کلو میٹر ہے،اور پشاور کے ابتدائی حدود اور حیات آبادکے مابین فاصلہ تقریبا 15 کلو میٹر ہے،تو کل ملاکر 115 کلو میٹر بنتے ہیں ،لیکن دونوں شہروں کے حدودوں کے مابین فاصلہ صرف 50 کلومیٹر ہے ۔ اب میرا سوال یہ ہے کہ اگر کوئی مسافر مردان کے ابتدائی حدود سے سفر شروع کرکے حیات آباد جاتا ہے تو بدائع الصنائع اور فقہ کی دیگر معتبر کتب میں سفر متحقق ہونے کے لئے مصر سے نکلنے کی شرط ہے،تو مذکورہ بالا صورت میں مسافر قصرصلوة کی بجائے پورا نماز پڑھے گا، اسی طرح موزوں پر ایک دن اور رات مسح کرے گا، اسی طرح رمضان میں افطار کی رخصت نہیں ہوگی، لیکن اگر ہم اس کو متقدمین کے کتب فقہ کی طرف راجع کریں تو چونکہ مذکورہ فاصلہ بطریق معتاد چلنے پر تین دن اور رات میں طے نہیں ہوسکتا تو مذکورہ تمام مسائل ( قصر الصلوة ، مسح علی الخفین اور افطار)میں حکم سفر کا ہونا چاہیئے۔ تو اس مسئلے میں محقق قول کیا ہے؟ کیا آجکل بھی شہروں کے اختتامی حدود معتبر ہونگی یا اپنا گھر سکونت کی جگہ؟ اسی طرح تحصیل اور ٹاون کے حدود معتبر ہیں یا پورے شہر کے حدود معتبر ہے؟ مدلل اور تفصیلی جواب دیکر مشکور فرمائیں۔ المستفتی (مولانا) رئیس خان طورو,"<p>بسم الله الرحمن الرحيم</p><p> </p><p>Fatwa : 385-293/H=05/1442</p><p>&nbsp;شہر مردان کی آبادی کے ایک کنارہ سے دوسرے کنارہ تک اگرچہ پچاس (50) کلو میٹر ہے مگر اِس مسافت کا اعتبار نہیں ہے دوسرے کنارہ کی آبادی سے جب باہر نکلیں گے وہاں سے مسافت محسوب ہوگی ۔ پس صورت مسئولہ میں شہر مردان میں واقع اپنی جائے سکونت والے مکان سے یا ایک کنارہ سے دوسرے کنارہ تک یا اندر اندر ایک جگہ سے دوسری جگہ تک کوئی شخص سفر کرے تو اس کا اعتبار نہ ہوگا اس لئے شہر مردان سے حیات آباد تک سفر کرنے والا شخص قصر نہ کرے گا اور صرف ایک دن اور ایک رات مسح علی الخفین کرے گا اور افطار کی رخصت اس کے حق میں نہ ہوگی من خرج من عمارة موضع اقامتہ من جانب خروجہ وان لم یجاوز من الجانب الآخر اھ در مختار وفی رد المحتار قال فی شرح المنیہ فلا یصیر مسافرا قبل ان یفارق عمران ما خرج منہ من الجانب الذی خرج ․․․․․․․ اذ المعتبر جانب خروجہ اھ (ص: 1/524، مطبوعہ: نعمانیہ ، اول باب صلاة المسافر)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601435,deoband,عبادات,صلاة
13-Dec-2020,https://darulifta-deoband.com/home/ur/salah-prayer/601434,كیا سفر کی حالت میں جمع بین الصلواتین کی گنجائش ہے؟,میرا سوال یہ ہے کہ آج کل سفر میں خصوصا سردیوں میں مغر ب کی نماز قضاء ہو جاتی ہے اس کی وجہ گاڑی کا نہ ٹھیرنا ہے ، کیا غیر عالم کو جمع تاخیر کی مشرو ط اجازت دی جا سکتی ہے جب کہ فقہ حنفی کی کتابوں سے ضرورت کے وقت مذہب غیر پر شرائط کے ساتھ فتو ی دینے کا جواز ملتا ہے . اسی مسئلہ سے متعلق جیسا کہ امدادالفتاوی میں ہے : مسافر کے لئے جمع بین الصلاتین حنفیہ کے نزدیک جائز نہیں ۔ اور شافعیہ کے نزدیک جائز ہے ، مثال کے طور پر کسی قافلہ کا سفر ہورہا ہے اور نماز کا وقت آگیا ہے اور یہ خوف کرتا ہے کہ اگر میں نماز میں لگ جاوٴ ں گا تو قافلہ مجھے چھوڑ کر چلا جائے گا اور تنہائی میں اپنی جان ومال کا خطرہ ہے ، تو ایسی صورت میں اس کے لئے امام شافعی رحمة الله علیہ کے مسلک کے مطابق جمع تاخیر کے طور پر جمع بین الصلاتین کر لینا جائز ہے ؛ لیکن اس جمع کے لئے امام شافعی رحمة الله علیہ کے سارے شرائط کی رعایت کرنا لازم ہوگا۔ اور ان کے نزدیک جمع تاخیر کی صحت کے لئے یہ شرط ہے کہ پہلی نماز کا وقت ختم ہونے سے پہلے جمع بین الصلاتین کی نیت کرلے ، نیز اگر باجماعت نماز ہورہی ہے ، تو مقتدی ہونے کی حالت میں سورہٴ فاتحہ پڑھنا لازم ہوگا اور مس فرج اور مس اجنبیہ کی وجہ سے اعادہٴ وضو بھی لازم ہوگا، ان شرائط کے ساتھ ایسے شخص کے لئے امام شافعی کے مسلک کی طرف عدول کرکے جمع تاخیر کر لینا جائز اور درست ہے ۔ اور ایسی صورت میں اس کی نماز کے قضاء ہونے کا حکم نہیں لگایا جائے گا؛ بلکہ مسلک شافعی رحمة الله علیہ کے مطابق ادا کا حکم لگایا جائے گا، اس کو فقہ حنفی کی کتابوں میں اس طرح کے الفاظ سے نقل کیا گیا ہے : لا بأس بالتقلید عند الضرورة بشرط أن یلتزم جمیع ما یوجبہ ذلک الإمام۔ وتحتہ فی الشامیة: المسافر إذا خاف اللصوص أو قطاع الطریق ولا ینتظرہ الرفقة جاز لہ تاخیر الصلاة؛ لأنہ یعذر (إلی قولہ) ولم یشترط جمیع التاخیر سوی نیة الجمع قبل خروج الأولی، ویشترط أیضا أن یقرأالفاتحة فی الصلاة ولو مقتدیا، وأن یعید الوضوء من مس فرجہ أو أجنبیة وغیر ذلک من الشروط والأرکان المتعلقة بذلک الفعل۔ (شامی کراچی /۱ ۳۸۴، زکریا /۲ ۴۶، البحرالرائق، کوئٹہ /۱ ۲۵۴، زکریا /۱ ۴۲۲) ضرورت کے وقت (دوسرے امام) کی تقلید کرنے میں کوئی حرج نہیں ہے ؛ لیکن شرط یہ ہے کہ اس (دوسرے ) امام کی تمام شرائط کی رعایت کرنا لازم ہوگا، اس کے ذیل میں شامی میں لکھا ہے کہ جب مسافر چوروں اور ڈاکووٴں کا خطرہ محسوس کرے اور سفر کے ساتھی بھی اس کا انتظار نہ کریں ، تو اس کے لئے جمع تاخیر کرنا جائز ہے ؛ اس لئے کہ یہ عذر کی وجہ سے جائز قرار دیا جارہا ہے ، اور جمع تاخیر میں صرف شرط یہ ہے کہ پہلی نماز کا وقت ختم ہونے سے پہلے پہلے جمع بین الصلاتین کی نیت کرلے اور یہ بھی شرط ہے کہ نماز میں سورہ فاتحہ پڑھے ، چاہے مقتدی ہی کیو نہ ہو۔ اور مس فرج اور مس اجنبیہ کی وجہ سے وضو دوبارہ کرے ۔ اور اس کے علاوہ دوسرے تمام شرائط وارکان جو اس فعل سے متعلق ہوں تمام کی رعایت رکھنا شرط ہے .. تو کیا اس صورت میں جمع بین الصلواتیں کی اجازت ہو گی جس میں مذہب غیر کی تمام شرائط کا خیال رکھا جائے ۔,"<p>بسم الله الرحمن الرحيم</p><p> </p><p>Fatwa : 384-85T/H=04/1442</p><p>&nbsp;صورت مسئولہ میں جمع بین الصلاتین کے جواز پر فتویٰ دینے کا معمول نہیں ہے اگر اس قسم کی ضرورت اتفاقاً پیش آجائے اورعصر کی نماز مثل اول کے بعد فوراً اداء کرلی جائے تو مغرب کی نماز تک کافی وقت مل جاتا ہے جس میں بہت سارا سفر طے ہو سکتا ہے۔ آج کل تو سہولیاتِ سفر کی ماشاء اللہ بہت فراوانی ہے اگر کوشش اور تھوڑی سی توجہ اور فکر سے کام لیا جائے تو ہر نماز کا اس کے وقتِ اداء میں پڑھ لینا کچھ مشکل نہیں رہا ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601434,deoband,عبادات,صلاة
02-Jan-2021,https://darulifta-deoband.com/home/ur/salah-prayer/601423,مسافر مسبوق کی نماز کا حکم,کیا فرماتے ہیں مفتیان کرام اس مسئلہ کے بارے میں کہ ایک مسافر مقیم امام کیساتھ قعدہ اخیرہ میں نماز میں شریک ہوا۔علم نہ ہونے کی بناء پر اس نے دو رکعت پڑھ کر سلام پھیر دیا حالانکہ بر بناء مسئلہ اس کو چار رکعت مکمل پڑھنی چاہییں تھیں۔ اب اگر وہ اس نماز کو لوٹاتا ہے تو چار رکعت کا اعادہ کرے گا یا دو رکعت کا؟,"<p>بسم الله الرحمن الرحيم</p><p> </p><p>Fatwa:347-313/L=5/1442</p><p>&nbsp;مذکورہ بالا صورت میں اس مسافر کے اقتداء کرنے کی صورت میں اس پر چار رکعت کی ادائیگی لازم ہوگئی تھی ؛لیکن جب اس نے دورکعت پر سلام پھیردیا اور چاررکعت مکمل نہیں کیا تو گویا اس نے نماز فاسد کردی اور جب مسافر مقتدی نماز فاسد کردے تو اس پر بعد میں صرف دو رکعت کی ادائیگی کا حکم ہے؛ لہذا مذکورہ بالا شخص اب صرف دو درکعت نماز کا اعادہ کرے گا۔</p><p>قال - رحمہ اللہ - (وإن اقتدی مسافر بمقیم فی الوقت صح وأتم) ہکذا روی عن ابن عباس وابن عمر ولأنہ تبع لإمامہ فیتغیر فرضہ إلی أربع کما یتغیر بنیة الإقامة لاتصال المغیر بالسبب وہو الوقت، وإن أفسدہ یصلی رکعتین؛ لأن لزوم الأربع للمتابعة وقد زالت․ (تبیین الحقائق شرح کنز الدقائق وحاشیة الشلبی 1/ 213)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601423,deoband,عبادات,صلاة
22-Dec-2020,https://darulifta-deoband.com/home/ur/salah-prayer/601418,مسبوق امام کے ساتھ سہو کاسلام پھیردے تو کیا حکم ہے ؟,"کیا فرماتے ہیں علمائے دین اس مسئلے کے بارے میں، زید مسبوق تھا اور امام پر سجدہ سہو واجب تھا امام نے جب سجدہ سہو کے لئے سلام پھیرا تو زید نے بھی امام کے ساتھ سلام پھیرا تو زید پر سجدہ سہو واجب ہو گیا؟ اب اگر زید بغیر سجدہ سہو کے سلام پھیر دے تو کیا نماز درست ہوگی؟ یا قابلِ اعادہ ہوگی؟
جواب مرحمت فرماکر شکریہ کا موقع عنایت فرمائیں نوازش ہوگی۔","<p>بسم الله الرحمن الرحيم</p><p> </p><p>Fatwa:285-74T/sn=4/1442</p><p>&nbsp;اگر مسئلہ معلوم نہ ہونے کی بنا پر یا قصداً سلام پھیرا ہے تب تو نماز فاسد ہوگئی ، قضا ضروری ہے ، اگر سہواً سلام پھیرا ہے تو اگر امام سے پہلے یا بالکل ساتھ ساتھ پھیرا ہے تب تو کچھ واجب نہیں ہے ، اگر امام کے بعد پھیرا ہے (اوریہی زیادہ تر ہوتا ہے ) تو سجدہ سہو واجب ہے ، وجوبِ سجدہ کی صورت میں اگر سجدہ سہو نہیں کیا تو وقت کے اندر اندر نماز واجب الاعادہ ہے ، وقت گزر جانے کے بعد مستحب ہے۔</p><p>(والمسبوق یسجد مع إمامہ مطلقا) سواء کان السہو قبل الاقتداء أو بعدہ (ثم یقضی ما فاتہ) ولو سہا فیہ سجد ثانیا(الدر المختار)(قولہ والمسبوق یسجد مع إمامہ) قید بالسجود لأنہ لا یتابعہ فی السلام، بل یسجد معہ ویتشہد فإذا سلم الإمام قام إلی القضاء، فإن سلم فإن کان عامدا فسدت وإلا لا، ولا سجود علیہ إن سلم سہوا قبل الإمام أو معہ؛ وإن سلم بعدہ لزمہ لکونہ منفردا حینئذ بحر، وأراد بالمعیة المقارنة وہو نادر الوقوع کما فی شرح المنیة. وفیہ: ولو سلم علی ظن أن علیہ أن یسلم فہو سلام عمد یمنع البناء.[الدر المختار وحاشیة ابن عابدین2/ 546،547، باب سجود السہو، مطبوعة: زکریا، دیوبند)</p><p>...وقد قدمنا أن الإعادة فعل مثلہ فی وقتہ لخلل غیرالفساد وعدم صحة الشروع، وظاہرہ أن بخروج الوقت لا إعادة ویتمکن الخلل فیہا مع أن قولہم کل صلاة أدیت مع الکراہة فسبیلہا الإعادة وجوبا مطلق، وفی القنیة مایفید التقیید بالوقت فإنہ قال إذا لم یتم رکوعہ ولاسجودہ یؤمر بالإعادة فی الوقت لا بعدہ ثم رقم رقما آخرأن الإعادة أولی فی الحالتین اہ.فعلی القولین لا وجوب بعد الوقت فالحاصل أن من ترک واجبا من واجباتہا أو ارتکب مکروہا تحریمیا لزمہ وجوبا أن یعید فی الوقت فإن خرج الوقت بلا إعادة أثم ولا یجب جبر النقصان بعد الوقت فلو فعل فہو أفضل․ (البحرالرائق شرح کنزالدقائق 2/ 142،ط: زکریا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601418,deoband,عبادات,صلاة
16-Dec-2020,https://darulifta-deoband.com/home/ur/salah-prayer/601401,غیر المغضوب میں ب كو كھینچ كر پڑھ دے تو كیا حكم ہے؟,اگر امام صاحب غیر المغضوب میں ب کے زیر کو اس قدر کھینچ کر پڑھے کی یا کی آواز پیدا ہوجائے تو اس غلطی سے نماز ہوگی یا نہیں ؟ براہ کرم مفصل جواب عنایت فرمائیں۔,"<p>بسم الله الرحمن الرحيم</p><p> </p><p>Fatwa : 256-194/D=04/1442</p><p>&nbsp;صورت مسئولہ میں نماز ہوگئی۔ (مستفاد از: فتاوی دارالعلوم : 4/73، قدیم۔ فتاوی محمودیہ: 7/131، جدید۔ فی الہندیة: إن زاد حرفاً فإن کان لا یغیر المعنی لا تفسد صلاتہ عند عامة المشائخ: 1/137، ط: زکریا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601401,deoband,عبادات,صلاة
16-Dec-2020,https://darulifta-deoband.com/home/ur/salah-prayer/601329,امام كی عدم موجودگی میں داڑھی كٹوانے والے مؤذن كا امامت كرنا؟,جب ہماری مسجد کے امام نہیں ہوتے ہیں تو نماز موذن صاحب پڑھاتے ہیں اور وے اپنی داڑھی بھی کٹواتے ہیں ایسی حالت میں ہماری نماز درست ہے یا نہیں جواب دیں کر ہماری رہنمائی فرمائیں۔,"<p>بسم الله الرحمن الرحيم</p><p> </p><p>Fatwa : 232-181/D=04/1442</p><p>&nbsp;کاٹ کر داڑھی ایک مشت سے چھوٹی کرنا گناہ کبیرہ ہے ایسے شخص کی امامت مکروہ تحریمی ہے۔ اگر کوئی دوسرا شخص مشرع ہو جو قرآن بھی صحیح پڑھتا ہو تو اسے امامت کے لیے کھڑا کیا جائے۔</p><p>ایسے مشرع شخص کی موجودگی میں موذن صاحب کو امامت کے لیے کھڑا کرنا مکروہ تحریمی ہے اور ثواب میں بھی کمی ہوگی۔ لیکن اگر موذن کھڑے ہوجائیں تو منفرداً پڑھنے سے بہتر ہے کہ ان کے پیچھے پڑھ لی جائے، نماز ادا ہو جائے گی۔</p><p>قال فی الدر: والاحق بالامامة تقدیما بل نصباً ای للامام الراتب ۔ الاعلم باحکام الصلاة ․․․․․․ بشرط اجتنابہ للفواحش الظاہرة ․․․․․․ ثم الاحسن تلاوةً (۲/۲۸۷، الدر مع الرد)</p><p>وقال ایضا: ویکرہ تنزیہا امامة ․․․․․ فاسق الخ ۔ قال الشامی: بل مشی فی شرح المنیة علی ان کراہة تقدیمہ کراہة تحریم ۔ (الدر مع الرد: ج۲/۲۹۹) قال فی الشامیہ: ویکرہ الاقتداء بہم تنزیہا ، فان امکن الصلاة خلف غیرہم فہو افضل والا فالاقتداء اولیٰ من الانفراد (ج: ۲/۲۹۷)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601329,deoband,عبادات,صلاة
01-Jan-2021,https://darulifta-deoband.com/home/ur/salah-prayer/601319,مسجد میں جماعت ثانیہ مکروہ تنزیہی ہے یا تحریمی؟,"۱)سوال یہ ہے کہ مسجد میں جماعت ثانیہ مکروہ تنزیہی ہے یا تحریمی؟
۲)اگر مسجد میں جماعت ہونے کے بعد کچھ لوگ مسجد میں آئے تو ان کا مسجد میں الگ الگ نماز پڑھنا بہتر یا ان کو کراہت کے ساتھ ہی مسجد میں نماز پڑھ لینا چاہیے؟
۳)کچھ لوگوں کی جماعت چھوٹ گئی تو ان کو مسجد میں تنہا تنہا نماز پڑھنا بہتر ہے یا گھر میں جماعت کے ساتھ نماز پڑھنا بہتر ہے؟
۴) عام طور پر دیکھا گیا ہے کہ جماعت کے بعد کچھ لوگ جن کی جماعت چھوت گئی رہتی ہے آکر پہلے یا دوسرے منزلہ پہ جاکر جماعت کے ساتھ نماز ادا کرتے ہیں کیا یہ بھی مکروہ ہے؟ اگر نہیں تو کیا وجہ ہے؟ جواب دے کر شکریہ کا موقع عنایت کریں۔ شکراجزیلا۔","<p>بسم الله الرحمن الرحيم</p><p> </p><p>Fatwa:282-240/sd=5/1442</p><p>&nbsp;(۱) مسجد میں ہیئت اولی پر جماعت ثانیہ کرنا مکروہ تحریمی ہے اور ہیئت اولی سے ہٹ کر دوسری جماعت کرنا مکروہ تنزیہی ہے۔ (کفایت المفتی: ۳/۹۷، ۳/۱۰۲، ۳/۱۱۰، ط: زکریا، دیوبند، فتاویٰ محمودیہ: ۶/۴۳۵، ط: شیخ الاسلام، دیوبند)</p><p>(۲) مسجد میں جماعت ہوجانے کے بعد دوسری جماعت نہیں کرنی چاہیے ؛ بلکہ مسجد میں یا تو تنہا تنہا نماز پڑھ لی جائے اور اگر جماعت کرنی ہے تو مسجد سے ہٹ کر کسی دوسری جگہ جماعت کریں۔</p><p>(۳) دونوں صورتوں میں کوئی بھی صورت اختیار کی جاسکتی ہے ؛ البتہ گھر میں جماعت کے ساتھ نماز پڑھنا زیادہ بہتر ہے ۔ ( امداد الاحکام:۵۰۱/۱)</p><p>(۴) جی ہاں! یہ عمل مکروہ ہے ، مسجد شرعی کی حدود میں دوسری جماعت کرنا مکروہ ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601319,deoband,عبادات,صلاة
