issued_at,link,title,question,answer,fatwa_number,dar_ul_ifta,category_level_1,category_level_2
20-Sep-2023,https://darulifta-deoband.com/home/ur/salah-prayer/609387,اگرامام نے جان بوجھ کر بغیر وضوء کے نماز پڑھادی تو کیا مقتدیوں کی نماز بھی نہیں ہوگی ؟,اگر امام امام جان بوجھ کر بغیر وضو کے نماز پڑھائے تو مقتدیوں کی نماز کو کیا حکم ہے کیا مقتدیوں کو نماز دہرانی ہے یا نہیں ؟براہِ کرم تفصیلا جواب دیکر اللہ کے یہاں اجر کے مستحق بنے ۔ جزاک اللہ,"<p>بسم الله الرحمن الرحيم</p><p> </p><p>Fatwa: 417-252/D-Mulhaqa=7/1443</p><p>&nbsp;صورت مسئولہ میں مقتدیوں کی نماز بھی نہیں ہوگی اور ایسی تمام نمازیںدوہرانا لازم ہوگا۔ قال الحصکفی: والصغرى ربط صلاة المؤتم بالإمام بشروط عشرة: نية المؤتم الاقتداء، واتحاد مكانهما وصلاتهما وصحة صلاة إمامه۔ قال ابن عابدین: (قوله وصحة صلاة إمامه) فلو تبين فسادها فسقا من الإمام أو نسيانا لمضي مدة المسح أو لوجود الحدث أو غير ذلك لم تصح صلاة المقتدي لعدم صحة البناء ۔ ( الدر المختار مع رد المحتار: ۱/۵۵۱، دار الفکر، بیروت ) واضح رہے کہ جان بوجھ بلا وضوء نماز پڑھناسخت ناجائز ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609387,deoband,عبادات,صلاة
31-Jan-2022,https://darulifta-deoband.com/home/ur/salah-prayer/609384,اگر کلا بل لا تکرمون کی جگہ کلا بل تکرمون پڑھا تو نماز ہوگی یا نہیں؟,سوال : اگر کوئی آدمی نماز میں عشاء کی پہلی رکعت میں کلا بلا تکرمون ۔۔کے بجائے کلا بلا تکرمون ۔یعنی منفی کو مثبت میں پڑھ لے اورسجدہٌ سہو بھی نہ کرے تو نماز ہوجائے گی؟نماز کو نہ دہرایا ہے اورنہ قضا کی ہے ۔کیا نماز فاسد ہوگئی تو دہرانا واجب ہے ؟ برائے کرم جواب مرحمت فرماکر ممنون ومشکورفرمائیں۔,"<p>بسم الله الرحمن الرحيم</p><p> </p><p>Fatwa : 878-614/H=06/1443</p><p>&nbsp;اگر کلا بل لا تکرمون کی جگہ کلا بل تکرمون پڑھا اور اس کا اعادہ کرکے تصحیح نہ کی تو نماز درست نہ ہوگی اور اس صورت میں نماز واجب الاعادہ ہے۔ اگر سجدہٴ سہو کر بھی لیتے تب بھی نماز صحیح ہونے کا حکم نہ ہوتا، اب قضاء کی نیت سے وہ نماز دہرالی جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609384,deoband,عبادات,صلاة
31-Jan-2022,https://darulifta-deoband.com/home/ur/salah-prayer/609366,تیسری رکعت میں ایک رکن کے بقدر بیٹھا رہا تو سجدہٴ سہو واجب ہوگا,سوال : امام ظہر کے فرض کی تیسری میں رکعت میں کھڑے ہونے کے بجائے بیٹھ گیا مقتدیوں کے فورا لقمہ دینے پر کھڑے ہوگئے تو کیا سجدہ سہو کرنا تھا یا نہیں؟,"<p>بسم الله الرحمن الرحيم</p><p> </p><p>Fatwa : 786-658/B=06/1443</p><p>&nbsp;اگر تیسری رکعت پر بقدر ایک رکن بیٹھا رہا، اس کے بعد اٹھا تو سجدہٴ سہو کرنا اس کے لیے واجب ہوگا۔ اور اگر ایک رکن کے بقدر یعنی تین مرتبہ سبحان ربی العظیم کہنے کے بقدر یا اس سے کم بیٹھ کر اٹھ گیا تو ا س کے لیے سجدہٴ سہو کرنا واجب نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609366,deoband,عبادات,صلاة
08-Feb-2022,https://darulifta-deoband.com/home/ur/salah-prayer/609329,پہلی رکعت میں سورہ ناس پڑھی گئی تو دوسری رکعت میں کون سی سورت پڑھی جائے؟,فرض نماز اور سنتِ مؤکدہ میں پہلی رکعت میں سورة الناس پڑھ لی تو باقی رکعت میں سورة الناس پڑھیں یا اس سے پہلے والی سورتیں بھی پڑنا جائز ہے ؟ اور کیا اس وقت سجدہ سہو کرنا واجب ہے ؟,"<p>بسم الله الرحمن الرحيم</p><p> </p><p>Fatwa:443-78/TH-Mulhaqa=7/1443</p><p>&nbsp;(۱، ۲): اگر کسی نے فرض یا سنت موٴکدہ نماز کی پہلی رکعت میں (ختم قرآن پاک کے علاوہ کسی موقعہ پر) سورہ ناس پڑھ دی تو وہ دوسری رکعت میں سورہ ناس ہی پڑھے، اس سے پہلے والی کوئی سورت نہ پڑھے؛ کیوں کہ سورت کا تکرار خلاف ترتیب قراء ت سے اہون ہے، اور اگر کسی نے دوسری رکعت میں سورہ ناس کے بجائے اس سے پہلے والی کوئی سورت پڑھ دی تو نماز ہوجائے گی اور سجدہ سہو بھی واجب نہیں ہوگا؛ البتہ فرض یا واجب نماز میں جان بوجھ کر خلاف ترتیب قراء ت مکروہ تحریمی اور نفل نماز میں راجح قول کے مطابق مکروہ تنزیہی یعنی: خلاف اولی ہے، اور اگر بھول کر ایسا ہوا تو فرض، واجب یا نفل کسی نماز میں مکروہ بھی نہیں (فتاوی دار العلوم دیوبند، ۲: ۲۶۳، ۲۶۴، ۲۶۸، جواب سوال: ۶۰۲، مطبوعہ: مکتبہ دار العلوم دیوبند، فتاوی خلیلیہ ،کتاب الصلاة، ص: ۱۱۶، مطبوعہ: مکتبة الشیخ، بہادر آباد، کراچی، ا مداد الفتاوی، ۱: ۲۶۰، جواب سوال: ۲۲۹، مطبوعہ: مکتبہ زکریا دیوبند،فتاوی رحیمیہ جدید، ۵: ۱۴۲، ۱۴۳، جواب سوال: ۱۶۴، مطبوعہ: دار الاشاعت کراچی، فتاوی محمودیہ، ۷: ۱۰۵- ۱۰۸، سوال: ۳۲۱۰،۳۲۱۱، ۲۲: ۱۶۶، ۱۶۷، جواب سوال: ۱۰۳۷۸- ۱۰۳۸۰، مطبوعہ: ادارہٴ صدیق ڈابھیل، احسن الفتاوی، ۳: ۴۴، مطبوعہ: ایچ ، ایم سعید کراچی، بوادر النوادر ص ۱۲۷، وغیرہ)۔</p><p>لا بأس أن یقرأ سورة ویعیدھا في الثانیة (الدر المختار مع رد المحتار، کتاب الصلاة، باب صفة الصلاة، فصل فی القراء ة، ۲: ۲۶۸، ط: مکتبة زکریا دیوبند، ۳: ۴۸۰، ت: الفرفور، ط: دمشق)۔</p><p>قولہ:”لا بأس أن یقرأ سورة إلخ“: أفاد أنہ یکرہ تنزیھاً، وعلیہ جزم القنیة بالکراھة ویحمل فعلہ علیہ الصلاة والسلام لذلک علی بیان الجواز، ھذا إذا لم یضطر بأن قرأ في الأولی ﴿قل أعوز برب الناس﴾ أعادھا في الثانیة إن لم یختم، نھر۔ لأن التکرار أھون من القراء ة منکوساً۔ بزازیة۔ وأما لو ختم القرآن في رکعة فیأتي قریباً أنہ یقرأ من البقرة (رد المحتار)۔</p><p>قولہ:”و - یکرہ - أن یقرأ منکوساً“:بأن یقرأ فی الثانیة سورة أعلی مما قرأ فی الأولی؛ لأن ترتیب السور في القراء ة من واجبات التلاوة، وإنما جوز للصغار تسھیلاً لضرورة التعلیم، ط (رد المحتار، کتاب الصلاة، باب صفة الصلاة، فصل فی القراء ة، ۲: ۲۶۹، ط: مکتبة زکریا دیوبند، ۳: ۴۸۰، ت: الفرفور، ط: دمشق)۔</p><p>قولہ: ”ثم ذکر یتم“: أفاد أن التنکیس أو الفصل بالقصیرة إنما یکرہ إذا کان عن قصد، فلو سھوا فلا کما في شرح المنیة (المصدر السابق، ۲: ۲۶۹، ط: مکتبة زکریا دیوبند، ۳: ۴۸۱، ت: الفرفور، ط: دمشق)۔</p><p>ویکرہ أن یقرأ في الثانیة سورة فوق الّتي قرأہا في الأولی؛ لأن فیہ ترک الترتیب الذي أجمع علیہ الصحابة ، ہذا إذا کان قصدًا، وأما سہواً فلا؛ فقد ذکر عن علي بن أحمد أنہ سئل عن رجل قرأ في الأولی من الظہر سورة الفلق وفي الثانیة قل ہو اللہ أحد، فلما بلغ اللہ الصمد تذکر أن علیہ أن یقرأٴ قل أعوذ برب الناس، فقال:یتمّ سورة الإخلاص (غنیة المستملي، ص: ۴۹۴، ط: المکتبة الأشرفیة دیوبند)۔</p><p>ویکرہ قراء ة سورة فوق التي قرأھا لما فیہ من قلب التلاوة ، وقال عبد اللہ بن مسعود: من قرأ القرآن منکوساً فھو منکوس کذا فی التجنیس (إمداد الفتاح، ص: ۳۵۹، ۳۶۰، ط:مکتبة الاتحاد دیوبند)۔</p><p>واستثنی فی الأشباہ النافلة، فلا یکرہ فیھا ذلک، وأقرہ علیہ الغزي والحموي، ونقلہ عن أبی الیسر، وجزم بہ فی البحر والدرر وغیرھما إلخ (حاشیة الطحطاوي علی المراقی، ص: ۳۵۲، ط: دار الکتب العلمیة بیروت)۔</p><p>وأجاب ط بأن النفل لاتساع بابہ نزلت کل رکعة منہ فعلاً مستقلاً، فیکون کما لو قرأ إنسان سورة، ثم سکت، ثم قرأ ما فوقھا، فلا کراھة فیہ (رد المحتار، کتاب الصلاة، باب صفة الصلاة، فصل فی القراء ة،۲: ۲۷۰، ط: مکتبة زکریا دیوبند، ۳: ۴۸۲، ت: الفرفور، ط: دمشق)۔</p><p>قولہ: ”بترک واجب“أي: من واجبات الصلاة الأصلیة لا کل واجب؛ إذ لو ترک ترتیب السور لا یلزمہ شیٴ مع کونہ واجباً، بحر (المصدر السابق، کتاب الصلاة، باب سجود السھو، ۲: ۵۴۳، ط: مکتبة زکریا دیوبند، ۴: ۴۷۶، ت: الفرفور، ط: دمشق)، ومثلہ في حاشیة الطحطاوي علی المراقي (کتاب الصلاة، باب سجود السھو، ص: ۴۶۰)، وفي التجنیس کما في البحر (کتاب الصلاة، باب ما یفسد الصلاة وما یکرہ فیھا، ۲:۱۶۷،ط: مکتبة زکریا دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609329,deoband,عبادات,صلاة
24-Feb-2022,https://darulifta-deoband.com/home/ur/salah-prayer/609322,باہر سے كسی نے كہا تكبیر زور سے پڑھو اس پر تكبر كہنا,"سوال : میں ایک مسجد میں امام کی حیثیت سے ہوں مسجد کے دو حصے ہیں ایک اندر ونی اور ایک باہری جب نماز ہورہی ہوتی ہے تو باہری حصے تک تکبیرات انتقالیہ کی اواز نہیں پہنچتی جس کی بنا پر کوئ صاحب باہری حصے سے کہتے ہیں کہ تکبیر بول دینا اس پر کوئی صاحب تکبیر کہ دیتے ہیں تو لقمہ لینے والے کی نماز صحیح ہے یا فاسد ۔
نوٹ:یہ صورت اکثر جمعے کے دن اورکبھی مائک خراب ہو جانے پر پیش آتی ہے اور یہ کئی سالوں سے چل رہا ہے۔","<p>بسم الله الرحمن الرحيم</p><p> </p><p>Fatwa: 873-699/H=07/1443</p><p>&nbsp;باہری حصہ سے كسی نے كہا تكبیر بول دینا اس پر جس شخص نے تكبیر كہی اور سوچ كر كہی كہ تكبیر زور سے كہنے کی ضرورت ہے جیسا كہ عامۃً ایسا ہی ہوتا ہے تو كچھ حرج نہیں نماز سب كی درست ہوجاتی ہے۔ باہر سے اگر كسی نے كہا كہ تكبیر بول دینا اور اس كی آواز سن كر بغیر كچھ سوچے ہوئے محض اس كے كہنے پر تكبیر جہراً بول دی (اور عامۃً ایسا نہیں ہوتا) تو تكبیر كہنے والے اور جن لوگوں نے اس كی تكبیر كی اقتداء كی ان سب كی نماز فاسد ہوگئی۔ اور جب كہ كئی سال سے مائك كی خرابی وغیرہ كی وجہ سے اس طرح كی ناگفتہ بہ صورت پیش آرہی ہے تو مشورہ كركے مائك كا انتظام صحیح كریں یا پھر مكبرین كا عمدہ نظم بنالیں تاكہ باربار یہ پریشانی پیش نہ آئے اور تمام نمازیوں كی نماز خلل و تشویش سے محفوظ رہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609322,deoband,عبادات,صلاة
29-Jan-2022,https://darulifta-deoband.com/home/ur/salah-prayer/609315,رکوع میں صرف ایک تسبیح پڑھی جائے ؟,سوال : اگر فرض نماز کے رکوع اور سجدے میں صرف ایک مرتبہ تسبیح پڑھی جائے ، اور تیسری اور چوتھی رکعت میں کچھ دیر کھڑے ہوکر بغیر قرات کیے رکوع کر لیا جائے اور آخری قعدہ میں صرف التحیات پڑھ کر سلام پھیر دیا جائے تو نماز ادا ہو جائے گی؟,"<p>بسم الله الرحمن الرحيم</p><p> </p><p>Fatwa : 783-652/B=06/1443</p><p>&nbsp;جی ہاں! صورت مذکورہ میں نماز ہوجائے گی؛ البتہ خلاف اولیٰ اور مکروہ تنزیہی ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609315,deoband,عبادات,صلاة
29-Jan-2022,https://darulifta-deoband.com/home/ur/salah-prayer/609313,وطن اصلی اور جائے رہائش واپس آنے پر نماز پوری پڑھیں گے یا قصر کریں گے؟,سوال : میری پیدائش ممبئی کی ہے . یہاں سے 200 کلو میٹر دور ایک شہر ہے پونے میں پانچ سال پہلے یہاں شفٹ ہو گیا، یہاں پر میرا کاروبار ہے اور اب انشائاللہ یہی رہنے کا ارادہ ہے لیکن یہا ہم کرائے پر رہتے ہیں اور ہمارا ذاتی گھر ممبئی میں ہے ، اسے ہم نے کرائے پر دیا ہوا ہے ، میری اہلیہ کا میکہ بھی ممبئی میں ہے ، اب جب ہم ممبئی جاتے ہیں تو ہمیں نماز قصر ادا کرنی ہو گی یا پوری؟,"<p>بسم الله الرحمن الرحيم</p><p> </p><p>Fatwa : 781-650/B=06/1443</p><p>&nbsp;جب ممبئی آپ کا وطن پیدائش ہے تو جب بھی آپ ممبئی جائیں گے تو پوری نماز پڑھیں گے۔ ممبئی آپ کا وطن اصلی ہے۔ پونے میں تو آپ کاروباری تعلق سے رہتے ہیں۔ آپ کا آبائی اور اصلی وطن ممبئی ہے۔ ممبئی سے پونے آتے جاتے وقت راستے میں جو نماز پڑھیں گے وہ قصر پڑھیں گے۔ آپ کی اہلیہ آپ کے تابع رہے گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609313,deoband,عبادات,صلاة
29-Jan-2022,https://darulifta-deoband.com/home/ur/salah-prayer/609272,مسجد میں جماعت ثانیہ کرنا اور اس وقت تکبیر کہنا,مسجد میں جماعت ہوگئی تین آدمی آکر الگ جماعت کروائے تو تکبیر کہیں یا نہیں؟,"<p>بسم الله الرحمن الرحيم</p><p> </p><p>Fatwa : 772-642/B=06/1443</p><p>&nbsp;اگر جماعت مسجد میں ہوگئی ہے تو دوسری جماعت اس مسجد میں اس جگہ نہ کی جائے احناف کے یہاں مکروہ ہے۔ مسجد سے ہٹ کر امام کے حجرہ میں یا کوئی اور خارجی جگہ ہوتو وہاں دوسری جماعت کرلیں۔ دوسری جماعت کرتے وقت تکبیر کہہ لینی چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609272,deoband,عبادات,صلاة
29-Jan-2022,https://darulifta-deoband.com/home/ur/salah-prayer/609270,بھول سےایک رکعت کم پڑھی گئی تو نماز کا کیا حکم ہے؟,سوال : چار رکعت والی نماز میں امام پہلی رکعت میں بھول کر بیٹھ گیا اور مقتدیوں نے لقمہ نہیں دیا نماز کے بعد مقتدیوں نے بتایا کہ تین رکعت پڑھی ہے تو نماز دوبارہ پڑھیں؟,"<p>بسم الله الرحمن الرحيم</p><p> </p><p>Fatwa : 771-641/B=06/1443</p><p>&nbsp;جی ہاں! نماز دوبارہ از سرنو پڑھی جائے گی کیونکہ پہلی نماز صحیح نہیں ہوئی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609270,deoband,عبادات,صلاة
05-Feb-2022,https://darulifta-deoband.com/home/ur/salah-prayer/609269,نماز قضاء ہونے میں کم وقت رہ جائے، فوراً نیت باندھ لے یا بعد میں پڑھے,سوال : نماز قضا ہونے میں اتنا کم وقت رہ جائے کی اگر نماز شروع کی تو پڑھتے پڑھتے ہیں دوسری نماز کا وقت شروع ہو جائے گا یا مکروہ وقت شروع ہو جائے گا. تو ایسی صورت میں نماز کی نیت فورن باندھ لینی چاہیے ؟ یا وقت قضاء ہونے کے بعد پڑھنی چاہیے ؟,"<p>بسم الله الرحمن الرحيم</p><p> </p><p>Fatwa : 770-667/B=06/1443</p><p>&nbsp;اگر مکروہ وقت شروع ہونے سے پہلے نماز پڑھنی شروع کی، اور نماز پڑھتے پڑھتے ہی مکروہ وقت شروع ہوگیا، یا دوسری نماز کا وقت شروع ہوگیا، تو فجر کی نماز میں طلوع آفتاب ہوتے ہی نماز فاسد ہوجائے گی، اس کا اعادہ طلوع آفتاب کے بعد مکروہ وقت نکلنے کے بعد ضروری ہے، اس لیے طلوع آفتاب سے پہلے ہی نماز جلد از جلد مکمل کرلینی چاہئے، ورنہ طلوع آفتاب کے بعد مکروہ وقت نکلنے کے بعد پڑھے، مابقیہ دیگر اوقات میں اگر مکروہ وقت یا دوسری نماز کا وقت شروع ہوجائے تو نماز ہوجاتی ہے؛ البتہ عصر میں اتنی تاخیر کرنا کہ مکروہ وقت شروع ہوجائے مکروہ ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609269,deoband,عبادات,صلاة
20-Feb-2022,https://darulifta-deoband.com/home/ur/salah-prayer/609265,لاعلمی میں سورت ملائے بغیر پڑھی گئیں سنتوں کو حکم,سنت نماز میں بے علمی میں (مسئلہ معلوم نہ ہونے کی وجہ سے )سورة الفاتحہ کے بعد سورة ملائے بغیر نمازیں پڑھیں پھر معلوم ہوا کہ سورت ملانا واجب ہے تو کیا اب پچھلی نمازیں لوٹانی ہوں گی ؟,"<p>بسم الله الرحمن الرحيم</p><p> </p><p>Fatwa: 399-261/D-Mulhaqa=7/1443</p><p>&nbsp;صورت مسئولہ میں جو سنتیں سورت ملائے بغیر پڑھی ہیں، ان کی قضاء واجب نہیں ہے ، اب یہ مسئلہ یاد رکھا جائے کہ سنت کی چاروں رکعت میں سورہ فاتحہ کے بعد سورت ملانا واجب وضروری ہے۔ ""وتجب قراءة الفاتحة وضم السورة أو ما يقوم مقامها من ثلاث آيات قصار أو آية طويلة في الأوليين بعد الفاتحة كذا في النهر الفائق وفي جميع ركعات النفل والوتر. هكذا في البحر الرائق.""( الفتاوی الہندیۃ: ۱/۷۱، دار الفکر، بیروت(</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609265,deoband,عبادات,صلاة
29-Jan-2022,https://darulifta-deoband.com/home/ur/salah-prayer/609240,امام دوسری منزل میں اور مقتدی پہلی منزل میں ہوں تو نماز درست ہوگی یا نہیں؟,سوال : حضرت مفتی صاحب ایک جمعہ مسجد جوتین منزلہ ہے اورمسجد قدیم ہونے کی وجہ سے مسجد کی دیوار اور مہرب کمزر ہوگئے تو ان دونوں اچھی طرح بنانے کے لیے ام چل رہا ہے ، اس لیے امام صاحب دوسری منزل میں نماز جمعہ کی امامت کر رہے ہیں اور مقتدی پہلی دوسری تیسری منزل کی مقتدی امام صاحب اقتدا کر رہے ہیں اب پہلی منزل کا مقتدی کی نماز ہوگا یا نہیں؟براہ کرم، جواب دیکر مہربانی فرمائیں؟,"<p>بسم الله الرحمن الرحيم</p><p> </p><p>Fatwa : 538-273/B-Mulhaqa=06/1443</p><p>&nbsp;جی ہاں! پہلی منزل میں کھڑے ہونے والے مقتدی حضرات کی نماز ہوجائے گی، پوری مسجد مکانِ واحد کے حکم میں ہوتی ہے، اس میں فاصلہ یا منزل کا اختلاف مانع اقتداء نہیں ہے۔ ولو قام علی سطح المسجد واقتدی بإمام فی المسجد، إن کان للسطح باب فی المسجد ولا یشتبہ علیہ حال الإمام یصح الاقتداء الخ (فتاوی ہندیة: 1/88، الفصل الخامس، کتاب الصلاة، مطبوعہ: مکتبہ زکریا، دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609240,deoband,عبادات,صلاة
20-Jan-2022,https://darulifta-deoband.com/home/ur/salah-prayer/609224,اٹھتے وقت دوبارہ تکبیر کہہ دینا؟,سوال : مفتی صاحب پوچھنا یہ تھا کہ: 1۔ اگر امام غلطی سے پہلی رکعت کے بعد بیٹھ جائے اور مقتدیوں کا لقمہ دینے کے بعد وہ کھڑا ہوجائے لیکن کھڑا ہوتے وقت دوبارہ تکبیر کہہ دے تو دوبارہ تکبیرکہنے کی وجہ سے کیا نماز ٹوٹ جائے گی؟ 1۔ اگر امام رکوع میں ہے اور مقتدی تکبیر تحریمہ کہہ کر اسی تکبیر سے سیدھا رکوع میں چلاجائے یعنی رکوع میں جانے کیلئے کوئی تکبیر نہ کہے توکیا نماز ہوجائے گی؟,"<p>بسم الله الرحمن الرحيم</p><p> </p><p>Fatwa : 684-521/M=06/1443</p><p>&nbsp;(۱) دوبارہ تکبیر کہہ دینے کی وجہ سے نماز نہیں ٹوٹے گی، نماز ہوجائے گی۔</p><p>(۲) نماز اس صورت میں ہوجائے گی لیکن یہ طریقہ خلاف سنت ہے، مسنون یہ ہے کہ تکبیر تحریمہ سیدھا کھڑے ہوکر کہے پھر دوسری تکبیر کہہ کر رکوع میں جانا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609224,deoband,عبادات,صلاة
24-Feb-2022,https://darulifta-deoband.com/home/ur/salah-prayer/609167,عشا کی اذان اور نماز کب ادا کی جائے؟,میرا تعلق ضلع چارسدہ صوبہ خیبرپختونخوا ،پاکستان سے ہے ۔ ہمارے محلے کی مسجد میں اذان اور نمازوں کے اوقات (خصوصا فجر اور عشاء) کے لیئے جو نقشہ استعمال ہوتا وہ سورج کے 15 ڈگری زیر افق کے بنیاد پر ہے ۔ اس نقشے کے مطابق فجر کا وقت عام رائج نقشوں (18 ڈگری زیر افق والے ) سے 10 سے 15 منٹ بعد داخل ہوتا ہے جبکہ عشاء کا وقت عام رائج نقشوں (18 ڈگری زیر افق والے ) سے 10 سے 15 منٹ پہلے داخل ہوجاتا ہے ۔ چونکہ ہماری مسجد میں عشاء کی اذان اور جماعت عام رائج نقشوں (18 ڈگری والے ) کے اوقات سے پہلے 15 ڈگری والے نقشے کے مطابق پڑھی جاتی ہیں، اس لئیے میرا سوال یہ ہے کہ: 1-کیا 15 ڈگری والے نقشے کے مطابق عشاء کی نماز ادا کرنا درست اور بلا کراہت جائز ہے یا احتیاط کو مد نظر رکھتے ہوئے عام رائج نقشوں (18 ڈگری والے ) کے مطابق پڑھنا چاہئیے ؟ 2- اگر مسجد انتظامیہ اذان و نماز عشاء اوقات کو عام رائج نقشوں (18 ڈگری والے ) کے مطابق نہیں کرتی تو کیا عشاء کی نماز دوسری مسجد میں جاکر پڑھنا چاہیئے ؟,"<p>بسم الله الرحمن الرحيم</p><p> </p><p>Fatwa: 413-359/H-Mulhaqa=7/1443</p><p>&nbsp;(۱): احوط یہی ہے کہ ۱۸/ ڈگری والے نقشہ کے مطابق جب عشا کا وقت یقین کے ساتھ شروع ہوجائے تو اذان اور نماز ادا کی جائے۔</p><p>(۲):جی ہاں! اس صورت میں عشا کی نماز کے لیے دوسری مسجد جانے میں کچھ حرج نہیں؛ بلکہ مسجد انتظامیہ کو چاہیے کہ مسجد میں احوط قول کے مطابق اذان اور نماز باجماعت کا انتظام کرے ، غیر احوط پر اصرار نہ کرے ؛ تاکہ سبھی اہل محلہ شرح صدر کے ساتھ محلہ کی مسجد ہی میں نماز باجماعت ادا کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609167,deoband,عبادات,صلاة
29-Jan-2022,https://darulifta-deoband.com/home/ur/salah-prayer/609163,اذان کے جواب کا ثواب / نماز میں قرأت کی حد,"سوال : 1۔اذان کا جواب دینے پر بیس لاکھ نیکیاں ملتی ہیں؟کیا یہ بات صحیح ہے ؟
2۔ہمارے بعض ساتھی قرآن کھول کر منہ سے پڑھے بغیر دل دل میں تلاوت اور دعاؤں کی کتاب پڑھتے ہیں،نمارمیں بھی دل میں ہی قرات کر لیتے ،اور جب ان سے کہا جائے اس طرح ثواب نہیں ملتا،نماز قبول نہیں ہوتی،بولتے ہیں کہ اللہ کو مخفی ذکر زبانی ذکر سے زیادہ محبوب ہے ،تو کسی بھی مسلک کے نزدیک اس طرح قرآن کی تلاوت اور دعا کا ثواب ملتا ہے یا نہیں؟
3۔ایک دم جو آج کل بہت لوگ کرتے ہیں،ناف کا دم اپنے بائیں ہاتھ پر سورہ اخلاص تین بار دم کر کے جس کی ناف گری ہو اس کا نام لیکر کہنے سے ہاتھ کی درمیانی انگلی تک بالشت ناپتے ہے تین یا پانچ دفعہ میں ناف چڑھ جاتی ہے ،پوچھنا یہ ہے کہ آپ ﷺ نے بھی ناف کے متعلق کچھ بتایا ہے یا نہیں؟اور یہ طریقہ کسی سنت سے ثابت ہے یا نہیں؟ (جو یہ دم کرتے ہے وہ ایک دن کے بچے کی ناف گرا دیتے ہے ،ہر بیماری میں کہتے ہے ناف کر گئی اور ہر وقت اپنی ناف چڑھاتے رہتے ہے )اس طریقہ کے متعلق شریعت کیا کہتی ہے ؟","<p>بسم الله الرحمن الرحيم</p><p> </p><p>Fatwa : 681-507/D=06/1443</p><p>&nbsp;(۱) اذان کا جواب دینے پر بیس لاکھ نیکیاں ملنے کی روایت نہیں مل سکی؛ البتہ اذن کا جواب دینا نہایت فضیلت کا کام ہے۔ ایک حدیث کا مضمون ہے کہ جو شخص صدق دل سے اذان کا جواب دے وہ جنت میں جائے گا۔ (مشکاة، ص: 65، ط: ہندیہ قدیمہ، کتاب الصلاة، باب فضل الأذان وإجابة الموٴذن، الفصل الأول)</p><p>(۲) نماز میں قرأت کے فرض کی ادائیگی اسی طرح اذکار پر ملنے والا ثواب زبان سے ادائیگی پر موقوف ہے، محض دل میں سوچ لینا کافی نہیں ہے، اگر کوئی شخص زبان سے تلاوت نہیں کرتا، محض دل میں سوچتا ہے تو اس کی نماز درست نہ ہوگی۔</p><p>في الہندیة: وأما حد القراء ة فنقول: تصحیح الحروف أمر لا بد منہ الخ (1/127، ط: زکریا جدید، الصلاة، الباب: 4)</p><p>(۳) مذکورہ عمل بطور علاج کیا جاتا ہے، اس لیے اس میں کوئی حرج نہیں، ہر علاج کا ثبوت حدیث سے ہونا ضروری نہیں، فی نفسہ جائز ہونا کافی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609163,deoband,عبادات,صلاة
24-Feb-2022,https://darulifta-deoband.com/home/ur/salah-prayer/609145,جماعت کی نماز میں چھوٹی ہوئی رکعتیں پڑھنے کا طریقہ,سوال : جما عت شروع ہونے کے بعد مسجد میں پہنچیں جب ایک یا دو رکعت ہو گئی ہوں تو پھر باقی نماز کیسے پوری کریں اور کیا کیا جماعت کے بعد جو نماز پوری کرنی ہے اس میں کیا سورة بھی ملانی ہے ؟,"<p>بسم الله الرحمن الرحيم</p><p> </p><p>Fatwa: 379-162/TD-Mulhaqa=7/1443</p><p>اگر جماعت کی رکعات چھوٹ جائیں تو اس بارے میں ضابطہ یہ ہے کہ چھوٹی ہوئی رکعتیں ”قرأت کے حق میں اول نماز مانی جاتی ہیں، یعنی شروع کی دو رکعتوں میں سورہٴ فاتحہ کے ساتھ سورت بھی ملائی جائے گی اور ”قعدہ کے حق میںآ خر نماز مانی جاتی ہیں، مثلا: جس شخص کی عصر یا ظہر کی تین رکعتیں چھوٹی ہوں وہ پہلی رکعت میں سورہٴ فاتحہ کے ساتھ سورت ملائے گا اور قعدہ کرے گا ،پھر دوسری رکعت میں سورہٴ فاتحہ اور سورت پڑھے گا؛ لیکن رکوع سجدہ کے بعد قعدہ نہیں کرے گااور پھر تیسری رکعت میں صرف سورہٴ فاتحہ پڑھے گا، سورت نہیں ملائے گا، پس صورت مسئولہ میں چھوٹی ہوئی رکعتوں میں پہلی اور دوسری رکعت میں سورہ فاتحہ کے ساتھ سورت بھی ملائی جائے گی ۔</p><p>قال الحصکفی: ويقضي أول صلاته في حق قراءة، وآخرها في حق تشهد؛ فمدرك ركعة من غير فجر يأتي بركعتين بفاتحة وسورة وتشهد بينهما، وبرابعة الرباعي بفاتحة فقط، ولا يقعد قبلها (قوله ويقضي أول صلاته في حق قراءة إلخ) هذا قول محمد كما في مبسوط السرخسي، وعليه اقتصر في الخلاصة وشرح الطحاوي والإسبيجابي والفتح والدرر والبحر وغيرهم وذكر الخلاف كذلك في السراج لكن في صلاة الجلابي أن هذا قولهما وتمامه في شرح إسماعيل.وفي الفيض عن المستصفى: لو أدركه في ركعة الرباعي يقضي ركعتين بفاتحة وسورة ثم يتشهد ثم يأتي بالثالثة بفاتحة خاصة عند أبي حنيفة. وقالا: ركعة بفاتحة وسورة وتشهد ثم ركعتين أولاهما بفاتحة وسورة وثانيتهما بفاتحة خاصة اهـ.وظاهر كلامهم اعتماد قول محمد۔( الدر المختار مع رد المحتار: ۱/۵۹۷، دار الفکر، بیروت(</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609145,deoband,عبادات,صلاة
20-Jan-2022,https://darulifta-deoband.com/home/ur/salah-prayer/609116,حالت نماز میں کپڑے کا دامن صحیح کرنا,حالت نماز میں کپڑے کا دامن صحیح کرنا کیسا ہے ؟,"<p>بسم الله الرحمن الرحيم</p><p> </p><p>Fatwa : 825-577/H=06/1443</p><p>&nbsp;اگرچہ مفسد صلاة نہیں مگر کراہت سے بھی خالی نہیں، بہتر یہ ہے کہ نماز میں دامن صحیح کرنے سے بچا جائے۔ امداد المفتیین، فتاویٰ دارالعلوم، کفایت المفتی سے اسی طرح ثابت ہوتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609116,deoband,عبادات,صلاة
20-Jan-2022,https://darulifta-deoband.com/home/ur/salah-prayer/609001,امام پانچویں رکعت کے لیے کھڑا ہوجائے تو مسبوق کیا کرے,سوال : مسبوق نے امام کے ساتھ عصر کی نماز کی ایک رکعت پائی، لیکن غلطی سے امام نے چھ رکعت پڑھالی، اب مسبوق کے لئے کیا حکم ہے ، مطلب یہ کہ مسبوق اپنی نماز کیسے پوری کرے مثلا زید نے امام کو چوتھی رکعت میں پایا امام چوتھی رکعت میں قعدہ کے بعد پانچویں رکعت کے لئے کھڑے ہوگئے تو اب امام کی پانچویں چھٹی رکعت نفل نماز شمار ہوگی ایسی صورت میں زید کے لئے کیا حکم ہے امام کی متابعت کرے یا قعدہ میں بیٹھ کر امام کی واپسی کاانتظار کرے اب اگر امام پانچویں رکعت کا سجدہ کرنے سے پہلے قعدہ کی طرف واپس آگیا تو زید بھی امام کے ساتھ قعدہ میں شریک ہوکرامام کے سلام کے بعد اپنی بقیہ نماز پوری کرے لیکن اگر امام نے پانچویں رکعت کا سجدہ کر لیا تو اب زید کیا کرے امام کے پانچویں رکعت کا سجدہ کرتے ہی زید اپنی نماز پوری کرنے کے لئے کھڑا ہو یا امام کی اتباع کرے یا پھر کیا کرنا چاہئے ؟ یہ حکم واضح فرمائیں۔,"<p>بسم الله الرحمن الرحيم</p><p> </p><p>Fatwa : 671-499/D=06/1443</p><p>&nbsp;صورت مسئولہ میں جب کہ امام صاحب نے قعدہٴ اخیرہ کے بعد پانچویں رکعت کا سجدہ بھی کرلیا ہے، ایسی صورت میں زید امام کی اتباع نہیں کرے گا، بلکہ اپنی بقیہ نماز پوری کرے گا، اگر اتباع کرلے گا تو اس کی نماز فاسد ہوجائے گی؛ کیونکہ قعدہٴ اخیرہ کرلینے کے بعد امام کی نماز مسبوق کے حق میں پوری ہوجاتی ہے؛ اس لیے اس کو تنہا نماز پڑھنی چاہئے، اس کے لیے امام کی اقتداء جائز نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609001,deoband,عبادات,صلاة
23-Jan-2022,https://darulifta-deoband.com/home/ur/salah-prayer/608977,مسافر ڈرائیور کے لیے جائے ملازمت کے وطن اقامت ہونے نہ ہونے کا مسئلہ,"سوال : 'زید' 'ماجد' کی فیکٹری کی گاڑی چلاتا ہے، اور 'ماجد' کی فیکٹری ""درگاپور"" میں ہے، اور 'زید' 'ماجد' کی فیکٹری کی گاڑی لیکر ""آسنسول"" سے سامان لاد کر""کلکتہ"" کے لئے روانہ ہوتا ہے ، اور 'ماجد'کی فیکٹری ""آسنسول"" اور ""کلکتہ"" کے درمیان میں آتا ہے، 'زید'جب ""ماجد"" کی فیکٹری میں گاڑی چلانے کے لئے جاتا ہے تو ۲۰ دن کے لئے جاتا ہے، لیکن 'ماجد'کی فیکٹری میں رہنے کے لئے متعین قیام وطعام نہیں ہے بلکہ فیکٹری میں جانے کے بعد اگر گاڑی تیار رہتی ہے تو کچھ گھنٹوں بعد گاڑی لیکر نکل جاتا ہے اور اگر گاڑی تیار نہیں رہتی تو کبھی کبھی ایک ہفتہ بھی لگ جاتا ہے مگر کوئی زید سے معلوم کرتا ہے کہ آپ کہاں رہتے ہیں ،تو درگاپور کا نام بتاتے ہیں۔ ،اور جب گاڑی لیکر ""آسنسول"" سے سامان لاد کر ""کلکتہ"" کا سفر کرتا ہے تو 'ماجد 'کی فیکٹری میں ۲ دن میں واپس آجاتا ہے اور کبھی ایک ہفتہ، دس دن بھی لگ جاتا ہے ، جب 'زید' گاڑی لیکر ""کلکتہ"" کے لئے روانہ ہوتا ہے تو کبھی کبھی کچھ لمحوں کے لئے 'ماجد'کی فیکٹری میں رکتا ہے، (اگر کوئی کام پیش آجاتا ہے تو) اسلئے کہ 'ماجد'کی فیکٹری ""آسنسول"" اور ""کلکتہ"" کے درمیان میں آتا ہے، مذکورہ صورت میں ""درگاپور"" "" دیوبند"" کے مانند ہے ، ""آسنسول"" سہارنپور"" کے مانند ہے، اور ""کلکتہ"" ""دہلی"" کی مانند ہے۔ مسافت- بانکوڑا سے درگاپور('ماجد'کی فیکٹری) کی مسافت تقریباً ۳۰ کیلومیٹر درگاپور سے آسنسول ہو کر کلکتہ کی مسافت تقریباً ۲۳۰ کیلومیٹر درگاپور سے کلکتہ کی مسافت ۱۷۰ کیلومیٹر ۔ سوال (۱) مذکورہ صورت میں 'ماجد'کی فیکٹری وطنِ اقامت میں داخل ہے یا نہیں ؟ اگر وطنِ اقامت میں داخل ہے تو جب ""آسنسول"" سے ""کلکتہ"" روانہ ہوتے وقت جب کچھ لمحوں کے لئے 'ماجد' کی فیکٹری میں رکتا ہے تو کیا اس سے وطنِ اقامت ٹوٹ جائیگا؟
سوال (۲) اگر 'ماجد 'کی فیکٹری وطنِ اقامت میں داخل نہیں ہے تو مذکورہ صورت میں قصر کے جتنے مسائل نکلیں گے وضاحت فرما کر شکریہ کا موقع عنایت فرمائیں۔","<p>بسم الله الرحمن الرحيم</p><p> </p><p>Fatwa:376-292/H-Mulhaqa=6/1443</p><p>&nbsp;(۱ - ۳): زید اپنے وطن سے ماجد کی فیکٹری (درگا پور) جو ۲۰/ دن کے لیے جاتا ہے، وہ گاڑی چلانے کے لیے جاتا ہے، فیکٹری میں رہ کر کسی کام کے لیے نہیں جاتا ؛ لہٰذا زید درگا پور پہنچ کر اگر مسلسل پندرہ دن قیام کی نیت نہیں کرتا ہے(جیسا کہ عام طور پر یہی ہوتا ہے) تو وہ اس کا وطن اقامت نہیں ہوگا، اور اگر کبھی اتفاقی طور پر درگا پور میں پندرہ دن یا اس سے زیادہ قیام کا نظام طے ہوگیا اور اس نے پندرہ دن یا اس سے زیادہ قیام کی نیت کرلی تو اس موقعہ پر درگا پور وطن اقامتہوجائے گا، اور دونوں صورتوں میں آپ کے ذہن میں قصر واتمام سے متعلق جو ممکنہ سوالات ہوں، اُنھیںآ پ خود تحریر فرماکر سوال کریں، نیز آیندہ یہ بھی واضح کریں کہ زید کا وطن اصلی ، جہاں سے وہ درگا پور ملازمت کے لیے جاتا ہے، درگا پور سے کتنے کلو میٹر کی دوری پر واقع ہے؟</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608977,deoband,عبادات,صلاة
19-Jan-2022,https://darulifta-deoband.com/home/ur/salah-prayer/608954,قعدہ اولی چھوٹ جائے تو سجدہٴ سہو سے نماز مکمل ہوجائے گی,وتر میں قعدہ اولی ترک ہو جانے کے بعد سجدہ سہو کر لیا پھر نماز مکمل کر لی تو نماز ہو گئی یا از سرے نو پڑھنی چاہئے؟,"<p>بسم الله الرحمن الرحيم</p><p> </p><p>Fatwa:341-194/D-Mulhaqa=6/1443</p><p>&nbsp;جی ہاں ! بھول سے قعدہ اولی چھوٹ جانے کے بعداگر قعدہ اخیرہ میں سجدہ سہو کرلیا تو نماز ہوگئی، دوبارہ پڑھنے کی ضرورت نہیں ہے۔</p><p>قال الحصکفی: (وإلا) أی وإن استقام قائما (لا) یعود لاشتغالہ بفرض القیام (وسجد للسہو) لترک الواجب ۔ ( الدر المختار مع رد المحتار: ۸۴/۲، دار الفکر، بیروت )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608954,deoband,عبادات,صلاة
