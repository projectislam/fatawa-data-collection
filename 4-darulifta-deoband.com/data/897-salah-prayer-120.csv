issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/salah-prayer/65320,احتلام ہوا اور پتہ نہیں چلا ، نمازیں پڑھ لیں، بعد میں معلوم ہوا تو کیا نمازیں سنتوں سمیت دہرانی ہوں گی۔,بعض دفعہ ایسا ہوتا ہے کہ احتلام ہو جاتا ہے لیکن اس کے ہونے کا اندازہ نہیں ہوتا۔ اسی طرح اگر کسی کو ہوجائے اور اس کو پتا نہ چلے اس نے د ن بھر کی ساری نمازیں ادا کر لی اور جب رات میں اس نے اپنا نائٹ سوٹ دیکھا تو پتا چلا کہ اسے احتلام ہوا تھا تو اسے کیا ساری فرض نمازیں دھرنی ہو گی؟ اور فرض کے ساتھ کیا ساری سنت اور وتر بھی دھرائے یا نہیں ؟ مہربانی فرما کر رہنمائی فرمائیں جزاک اللہ خیر,"<p>بسم الله الرحمن الرحيم</p><p> Fatwa ID: 726-700/Sn=8/1437

جی ہاں! ساری فرض نمازیں اور وتر دہرانی پڑے گی، البتہ عشاء کی سنت کے علاوہ دیگر نمازوں کی سنتوں کو دہرانا لازم نہیں ہے، عشاء کی سنت اس لیے دہرائی جائے گی کہ اس کا وقت باقی ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65320,deoband,عبادات,صلاة
01-Sep-2020,https://darulifta-deoband.com/home/ur/salah-prayer/65295,خواتین کے ہاتھوں میں مہندی، یا چوڑیاں، یا انگوٹھی نہ ہو تو كیا نماز نہیں ہوتی؟,بعض لوگ کہتے ہیں کہ خواتین کے ہاتھوں میں مہندی، یا چوڑیاں، یا انگوٹھی نہ ہو تو ان کی نماز ادا نہیں ہوتیتو کیا یہ بات احادیث کی روسے ٹھیک ہیں یا غلط ؟براہ کرم، اس بارے میں تھوڑی تفصیل کے ساتھ جواب دیں۔,"<p>بسم الله الرحمن الرحيم</p><p> Fatwa ID: 749-767/SN=9/1437

نماز بہرحال ہو جاتی ہے۔ نماز نہ ہونے کی بات بے سند ہے، صحیح نہیں ہے۔ البتہ خواتین کو حدود شرع کی رعایت کے ساتھ ہاتھوں میں مہندی استعمال کرنا چاہئے، نیز انہیں چوڑی، انگوٹھی (صرف سونے یا چاندی کی ) اور دیگر مباح زیورات بھی استعمال کرنا چاہئے، حدیث میں اس کی ترغیب آئی ہے۔ 
عن عائشة رضی اللہ عنہا : أن ہند ابنة عتبة قالت: یا نبی اللہ! بایعني فقال: لا أبایعک حتی تغیری کفیک فکأنہا کفّا سبع (أبوداوٴد، رقم: ۴۱۶۵)․ وعنہا قالت : أومت امرأة من ورآء ستر بیدہا کتاب إلی رسول اللہ صلی اللہ علیہ وسلم، فقبض النبی صلی اللہ علیہ وسلم یدہ، فقال : ما أدري أید رجل أم ید امرأة، قالت : بل ید امرأة، قال : لوکنت امرأة لغیرت أظفارک یعنی الحناء (ابوداوٴد : ۴۱۶۶ ) ․ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65295,deoband,عبادات,صلاة
01-Sep-2020,https://darulifta-deoband.com/home/ur/salah-prayer/65289,فضیلت صرف حرم میں نماز پڑھنے كی ہے یا حدود حرم میں بھی؟,جیسا کہ حدیث مین آیا ھے کہ مسجد حرام میں پڑھی جانے والی نماز کا اجر ۱۰۰۰۰۰ نماز کے برابر ھے تو کیا یہ حکم صرف مسجد کے لئے ھے یا حدود حرم میں ہر جگہ پڑھنے کا بھی یھی حکم ھے ؟ کیا نماز کے علاوہ دیگر عبادات بھی اگر حرم یا حدود حرم میں کرنے کا اسی طرح اجر ملے گا؟ کیا حرم یاحدودحرم میں معصیت کرنے والے کو گناہ کا عقاب بھی اسی طرح ملے گا؟,"<p>بسم الله الرحمن الرحيم</p><p> </p><p>
	Fatwa ID: 1406-1403/N=2/1438<br>
	&nbsp;&nbsp; &nbsp;<br>
	(۱، ۲): حضرت عبد اللہ بن الزیبر رضی اللہ عنہ کی حدیث میں مسجد حرام میں (فرض )نماز پڑھنے کی جو فضیلت آئی ہے، اس میں مسجد حرام کی مراد میں علمائے کرام کا اختلاف ہوا ہے، جمہور احناف کے نزدیک صحیح وراجح یہ ہے کہ اس فضیلت میں مسجد حرام سے مراد اس کا وہ حصہ ہے جو مسجد شرعی ہے، اس میں نماز با جماعت ہوتی ہے اور جنبی اور حائضہ وغیرہ کے لئے اس میں داخلہ شرعاً ممنوع ہے،اور مسجد بھرجانے کی صورت میں اسی کے حکم میں وہ حصہ بھی ہوگا جہاں تک لوگوں کی صفیں ہوں، اس فضیلت میں پورا حدود حرم شامل نہیں ہے؛ لہٰذا اگر کوئی شخص مسجد حرام کے علاوہ مکہ مکرمہ کی کسی اور مسجد میں یا گھر میں فرض نماز با جماعت پڑھتا ہے تو اس کا ثواب مسجد حرام کی نماز کے برابر نہ ہوگا، البتہ بعض روایات کی بنا پر نماز کی تخصیص کے بغیر مطلق نیکی کا ثواب حدود حرم میں ایک لاکھ کے برابر ہوتا ہے(غنیة الناسک قدیم ص ۷۶) ،اور محب الدین طبری رحمہ اللہ نے فرمایا کہ مسجد حرام میں نماز کا ثواب عام نیکیوں سے کئی گنا زیادہ ہوتا ہے (البحر العمیق ص ۱۵۲)۔ اور علامہ شامی رحمہ اللہ نے علامہ بیری کی شرح اشباہ کے حوالے سے جو قول نقل فرمایا ہے وہ جمہور احناف کے نزدیک محض مشہور ہے ، صحیح وراجح اور محقق قول نہیں ہے؛ اسی لیے صاحب غنیة الناسک نے اس کی تردید فرمائی ہے، چناں چہ فرماتے ہیں: فما في رد المحتار :”وذکر البیري في شرح الأشباہ أن المشھور من أصحابنا أن التضعیف یعم جمیع مکة بل جمیع حرمھا الذي یحرم صیدہ کما صححہ النووي“ لیس کما ینبغي، نعم مضاعفة الحسنة مطلقاً بمائة ألف تعم الحرم کلہ الخ(غنیة الناسک قدیم ص ۷۶)، مزید تفصیل کے لیے اس سلسلہ میں دار العلوم دیوبند کا ایک مفصل ومدلل فتوی (۰۵ ۱۴/ن، ۱۴۰۲/آ ۱۴۳۷ھ) منسلک ہے، اسے ملاحظہ فرمالیں۔<br>
	(۳):جی ! ہاں، علمائے کرام نے لکھا ہے کہ بعض روایات کی بنا پر حدود حرم میں اگر کوئی گناہ کیا جائے تو وہ کیفیت کے اعتبار سے دیگر جگہوں کی بہ نسبت زیادہ سخت اور موجب عتاب ہوتا ہے(غنیة الناسک قدیم ص ۷۷)؛ اس لیے حدود حرم میں خاص طور پر گناہوں سے بچنے کا اہتمام کرنا چاہئے۔<br>
	<br>
	از:&nbsp;&nbsp; &nbsp;&nbsp;&nbsp; &nbsp;محمد نعمان سیتاپوری غفرلہ،معین مفتی&nbsp;&nbsp; &nbsp;17/1/1438<br>
	الجواب صحیح:&nbsp;&nbsp; &nbsp;حبیب الرحمن عفا اللہ عنہ، محمود حسن بلند شہری غفرلہ، وقار علی غفرلہ، فخر الاسلام عفی عنہ، محمد مصعب عفی عنہ<br>
	&nbsp;&nbsp; &nbsp;&nbsp;&nbsp;&nbsp; مفتیانِ دارالافتاء، دارالعلوم دیوبند<br>
	---------------------------------<br>
	بسم اللہ الرحمن الرحیم<br>
	۱۴۹۵/ن<br>
	کیا فرماتے ہیں حضرات علمائے کرام اور مفتیان عظام کہ:<br>
	(۱):حضرت عبد اللہ بن الزبیر رضی اللہ عنہ کی روایت میں جو مسند احمد (۴: ۵، حدیث نمبر: ۱۶۱۶۲)اور صحیح ابن حبان (۴: ۴۹۹، حدیث نمبر:۱۶۲۰) میں آئی ہے، مسجد حرام میں نماز پڑھنے کی جو فضیلت آئی ہے، اس فضیلت میں مسجد حرام سے صرف خانہ کعبہ مراد ہے یا پورا حدود حرم یا مسجد حرام کا وہ مخصوص حصہ جو کعبہ شریف کے ارد گرد ہے اوروہاں نماز با جماعت ہوتی ہے؟<br>
	روایت کے الفاظ یہ ہیں: ’عن ابن الزبیر رضی اللہ عنہ قال قال رسول اللہ صلی اللہ علیہ وسلم:صلاة في مسجدي ھذا أفضل من ألف صلاة فیما سواہ من المساجد إلا المسجد الحرام ، وصلاة فی المسجد الحرام أفضل من مائة صلاة في مسجدي“<br>
	البحر العمیق میں فرمایا: وصححہ ابن عبد البر وقال: إنہ الحجة عند التنازع نص في موضع الخلاف قاطع لہ عند من ألھم رشدہ ولم یمل بہ عصبیة (ص ۱۴۸)۔<br>
	(۲): حضرات احناف رحمہم اللہ کے نزدیک اس سلسلہ میں صحیح وراجح قول کیا ہے؟ ویسے عام طور پر علامہ شامی رحمہ اللہ کی تحقیق کے مطابق راجح یہ سمجھا جاتا ہے کہ اس فضیلت میں مسجد حرام سے پورا مکہ؛ بلکہ پورا حدود حرم مراد ہے ، پس حدود حرم میں کہیں بھی نماز پڑھی جائے ، نماز پڑھنے والے کو بہر حال یہ فضیلت حاصل ہوگی(شامی ۳: ۵۴۷، مطبوعہ: مکتبہ زکریا دیوبند)، کیا جمہور احناف رحمہ اللہ کے نزدیک یہ قول صحیح وراجح ہے؟ تفصیل کے ساتھ مدلل جواب تحریر فرمائیں، نوازش ہوگی۔بینوا توجروا<br>
	&nbsp;&nbsp; &nbsp;&nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp;<br>
	&nbsp;&nbsp; &nbsp;&nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; مستفتی:&nbsp;&nbsp; &nbsp; محمد بدیع الزماں حیدر آباد<br>
	<br>
	بسم اللہ الرحمن الرحیم<br>
	۱۴۰۲/ن ۱۴۳۷ھ<br>
	الجواب وباللہ التوفیق :۔(۱،۲):حضرت عبد اللہ بن الزبیر رضی اللہ عنہ کی روایت میں مسجد حرام میں ( فرض )نماز پڑھنے کی جو فضیلت آئی ہے ، اس میں مسجد کی حرام کی مراد میں علمائے کرام کا اختلاف ہوا ہے اور اس سلسلہ میں علما کے متعدد اقوال ہیں، جن میں سے چند اقوال یہ ہیں؛<br>
	پہلا قول: مسجد حرام سے مراد: خانہ کعبہ ہے ، یعنی: خانہ کعبہ کے اندر نماز پڑھنے کی یہ فضیلت ہے(شامی ۳: ۵۴۷، مطبوعہ: مکتبہ زکریا دیوبند، البحر العمیق ص ۱۵۰) ، قاضی عز الدین بن جماعہ نے فرمایا: یہ نہا یت دور دراز کی بات ہے(البحر العمیق، ص ۱۵۰)۔<br>
	دوسرا قول: پورا حرم اور عرفہ مراد ہے۔ یہ بھی نہایت دور دراز کی بات ہے (مجامع المناسک ص۳۸۹) ۔<br>
	تیسرا قول: پورا حرم مسجد حرام ہے ، حضرت عبد اللہ بن عباس رضی اللہ عنہ سے یہی مروی ہے، پس حدود حرم میں کہیں بھی نماز پڑھی جائے ، یہ فضیلت حاصل ہوگی۔ علامہ ماوردی رحمہ اللہ نے اس پر جزم کیا ہے اور امام نووی رحمہ اللہ سے نقل فرماکر اسے باقی رکھا ہے (غنیة الناسک قدیم،ص ۷۶)،علامہ شامی رحمہ اللہ نے فرمایا: علامہ بیری رحمہ اللہ نے شرح اشباہ میں فرمایا: ہمارے اصحاب حنفیہ کے نزدیک مشہور یہ ہے کہ یہ فضیلت پورے مکہ کو عام ہے ؛ بلکہ پورے حرم کو شامل ہے جیسا کہ امام نووی رحمہ اللہ نے اسی قول کو صحیح قرار دیا ہے(شامی ۲: ۴۳۲،۳: ۵۴۷)۔<br>
	چوتھا قول: مسجد حرام کا وہ حصہ مراد ہے جو مسجد شرعی ہے، اس میں نماز با جماعت ہوتی ہے اور جنبی اور حائضہ وغیرہ کے لئے اس میں داخلہ شرعاً ممنوع ہے،اور مسجد بھرجانے کی صورت میں اسی کے حکم میں وہ حصہ بھی ہوگا جہاں تک لوگوں کی صفیں ہوں۔امام مالک رحمہ اللہ کا یہی مذہب ہے، امام نووی رحمہ اللہ نے المجموع اور تہذیب میں اسی کو جزم کے ساتھ ذکر فرمایا ہے، اسنوی رحمہ اللہ نے فرمایا: یہی ظاہر ہے، ابن حجر مکی رحمہ اللہ نے تحفة المحتاج میں اسی کو اختیار فرمایا اور صحیح قرار دیا، محب الدین طبری اور ابن جماعہ نے بھی اسی کو راجح قرار دیا ہے۔ اور کبیر میں ہے:یہی ہمارے اصحاب کا ظاہر مذہب ہے۔ ابن الہمام اور شرح منیہ وغیرہ کی عبارات سے بھی یہی ماخوذ ہوتا ہے(غنیة الناسک قدیم،ص ۷۶)، اور البحر العمیق میں ہے: اصحاب حنفیہ کے کلام سے بھی یہی ظاہر ہوتا ہے ، اس کے بعد دلیل پیش فرمائی (البحر العمیق ص ۱۴۹)،اور مجامع المناسک میں ہے: ہمارے اصحاب حنفیہ کے کلام سے یہی ظاہر ہوتا ہے اور بعض شوافع نے بھی اسی کو اختیار فرمایا ہے (ص ۳۸۹)۔<br>
	اس قول کی تائید میں چند دلائل بھی پیش کیے جاتے ہیں:<br>
	۱: محب الدین طبری رحمہ اللہ نے فرمایا: حدیث میں مستثنی منہ (مسجد نبوی) سے بالیقین مسجد الجماعة مراد ہے ، پورا حرم مدنی مراد نہیں ہے، پس مستثنی (مسجد حرام) میں بھی مسجد الجماعة ہی مراد ہوگی، پورا حدود حرم مراد نہ ہوگا ( غنیة الناسک قدیم ، ص ۷۶، البحر العمیق ص ۱۴۹ )۔<br>
	۲: علماء نے فرمایا کہ یہ فضیلت فرائض کے ساتھ خاص ہے، نوافل کے لیے یہ فضیلت نہیں ہے، نوافل کا گھر ہی میں پڑھنا افضل ہے۔ پس جب نوافل کے باب میں گھرکا حکم مسجد سے مختلف ہے تو معلوم ہوا کہ اس فضیلت میں پورا حدود حرم شامل نہیں ورنہ نوافل کے باب میں گھر کا حکم مسجد سے مختلف نہ ہوتا( غنیة الناسک قدیم،ص ۷۶، البحر العمیق ص ۱۴۹ )۔<br>
	۳: علامہ ابن الہمام رحمہ اللہ نے فرمایا: دس ذی الحجہ کو حضرت نبی کریم صلی اللہ علیہ وسلم نے ظہر کی نماز مسجد حرام میں ادا فرمائی یا منی میں؟ اس سلسلہ میں روایات متعارض ہیں اور یہ بات طے شدہ ہے کہ آپ نے ظہر کی نماز دونوں میں سے کسی جگہ ضرور پڑھی ہے ؛ اس لیے یہ ماننا مناسب ہے کہ آپ صلی اللہ علیہ وسلم نے دس ذی الحجہ کو ظہر کی نمازمکہ مکرمہ میں مسجد حرام میں ادا فرمائی؛ کیوں کہ یہ بات ثابت شدہ ہے کہ مسجد حرام میں فرائض کا ثواب کئی گنا ہوجاتا ہے(فتح القدیر ۲: ۱۸۰، مطبوعہ: مصر)۔ اور ابن حجر نے فرمایا: دس ذی الحجہ کو ظہر کی نماز مسجد حرام کے بجائے منی میں پڑھنا افضل ہے اگر چہ اس صورت میں اصح قول کے مطابق کئی گنا کا ثواب نہ ملے گا (غنیة الناسک قدیم ص ۷۶)،علامہ ابن الہمام رحمہ اللہ اورابن حجر رحمہ اللہ کی بحث سے معلوم ہوا کہ حضرت عبد اللہ بن الزبیر رضی اللہ عنہ کی حدیث میں جو فضیلت آئی ہے وہ پورے حدود حرم کو عام نہیں ہے ؛ کیوں کہ منی حدود حرم ہی میں ہے۔<br>
	۴:شرح المنیہ کے ایک جزئیہ سے بھی یہی ثابت ہوتا ہے کہ یہ فضیلت پورے حرم کو عام نہیں ہے،وہ جزئیہ یہ ہے : محلہ کی مسجد میں اگر کسی کی جماعت چھوٹ جائے تو اگر کسی دوسری مسجد میں نماز با جماعت مل سکتی ہو تو وہاں چلا جائے، البتہ اگر مسجد حرام یا مسجد نبوی کی جماعت فوت ہوجائے تو وہیں نماز پڑھ لے، جماعت پانے کے لیے کسی دوسری مسجد نہ جائے (مختصر البحر بحوالہ:غنیة الناسک قدیم ص ۷۶)۔<br>
	۵: معلم الحجاج (ص ۱۱۱، مطبوعہ: کراچی پاکستان)میں بھی بظاہر یہی قول اختیار کیا گیا ہے۔<br>
	پس معلوم ہوا کہ جمہور احناف کے نزدیک صحیح وراجح یہ ہے کہ یہ فضیلت پورے حدود حرم کو شامل نہیں ہے، صرف مسجد حرام کے ساتھ خاص ہے جو کعبہ کے ارد گرد ہے اور وہاں نماز با جماعت ادا کی جاتی ہے اور وہاں جنبی اور حیض ونفاس والی عورت کے لیے جانا شرعاً منع ہے،اور مسجد بھرجانے کی صورت میں اسی کے حکم میں وہ حصہ بھی ہوگا جہاں تک لوگوں کی صفیں ہوں، اس فضیلت میں پورا حدود حرم شامل نہیں ہے؛ لہٰذا اگر کوئی شخص مسجد حرام کے علاوہ مکہ مکرمہ کی کسی اور مسجد میں یا گھر میں فرض نماز با جماعت پڑھتا ہے تو اس کا ثواب مسجد حرام کی نماز کے برابر نہ ہوگا، البتہ بعض روایات کی بنا پر نماز کی تخصیص کے بغیر مطلق نیکی کا ثواب حدود حرم میں ایک لاکھ کے برابر ہوتا ہے(غنیة الناسک قدیم ص ۷۶) اور محب الدین طبری رحمہ اللہ نے فرمایا کہ مسجد حرام میں نماز کا ثواب عام نیکیوں سے کئی گنا زیادہ ہوتا ہے (البحر العمیق ص ۱۵۲)۔ اور علامہ شامی رحمہ اللہ نے علامہ بیری کی شرح اشباہ کے حوالے سے جو قول نقل فرمایا ہے وہ جمہور احناف کے نزدیک محض مشہور ہے ، صحیح وراجح اور محقق قول نہیں ہے؛ اسی لیے صاحب غنیة الناسک نے اس کی تردید فرمائی ہے، چناں چہ فرماتے ہیں:فما في رد المحتار :”وذکر البیري في شرح الأشباہ أن المشھور من أصحابنا أن التضعیف یعم جمیع مکة بل جمیع حرمھا الذي یحرم صیدہ کما صححہ النووي“ لیس کما ینبغي، نعم مضاعفة الحسنة مطلقاً بمائة ألف تعم الحرم کلہ الخ(غنیة الناسک قدیم ص ۷۶)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65289,deoband,عبادات,صلاة
01-Sep-2020,https://darulifta-deoband.com/home/ur/salah-prayer/65286,نماز میں عمل کثیر اور عمل قلیل کیا ہے ؟,نماز میں عمل کثیر اور عمل قلیل کیا ہے ؟,"<p>بسم الله الرحمن الرحيم</p><p> Fatwa ID: 758-726/N=7/1437

عمل کثیر اور عمل قلیل کی متعدد تعریفیں کی گئی ہیں، اکثر علما کے نزدیک راجح تعریف یہ ہے کہ دور سے دیکھنے والا شخص نمازی کو اس عمل کی وجہ سے یقین یا غالب گمان کے درجے میں یہ سمجھے کہ یہ نماز میں نہیں ہے، نماز سے باہر ہے تو وہ عمل کثیر ہے، اور اگر اسے محض شک ہو یا شک بھی نہ ہو؛ بلکہ اس عمل کے باوجود دیکھنے والا اسے نماز ہی میں سمجھے تو وہ عمل قلیل ہے، والثالث أنہ لو نظر إلیہ ناظر من بعید إن کان لایشک أنہ في غیر الصلاة فہو کثیر مفسد، وإن شک فلیس بمفسد، وہذا ہو الأصح، ھکذا فی التبیین، وھو أحسن کذا محیط السرخسي، وھو اختیار العامة کذا في فتاوی قاضي خان والخلاصة (الفتاوی الھندیة، کتاب الصلاة، الباب السابع فیما یفسد الصلاة وما یکرہ فیھا، الفصل الثاني ۱: ۱۰۲، ط: مکتبة زکریا دیوبند) ، وفیہ أقوال، أصحہا مالایشک بسببہ الناظر من بعید في فاعلہ أنہ لیس فیہا وإن شک أنہ فیھا فقلیل (الدر المختار مع رد المحتار، کتاب اللصلاة، باب ما یفسد الصلاة وما یکرہ فیھا ۲: ۳۸۵، ط مکتبة زکریا دیوبند) ، قولہ: ”وفیہ أقوال، أصحہا مالایشک الخ“ : صححہ في البدائع، وتابعہ الزیلعي، والوالجي۔ وفي المحیط: أنہ الأحسن، وقال الصدر الشہید: إنہ الصواب، وفي الخانیة والخلاصة: إنہ اختیار العامة، وقال في المحیط وغیرہ: رواہ الثلجي عن أصحابنا۔ حلیة۔ ……قولہ: ”ما لا یشک“ : أي: عمل لا یشک، أي: بل یظن ظناً غالباً۔ شرح المنیة۔ ……۔ ”والناظر“ فاعل ”یشک“ ، والمراد بہ من لیس لہ علم بشروع المصلي بالصلاة کما فی الحلیة والبحر۔ (رد المحتار) ، نیز حاشیہ امداد الفتاوی (۱: ۴۲۴، مطبوعہ: مکتبہ زکریا دیوبند) اور آپ کے مسائل اور ان کا حل جدید تخریج شدہ (۳: ۵۵۶، مطبوعہ: کتب خانہ نعیمیہ دیوبند) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65286,deoband,عبادات,صلاة
01-Sep-2020,https://darulifta-deoband.com/home/ur/salah-prayer/65229,مقتدی کا وضو با جمات نماز یا صلاة التسبیح وغیرہ کے درمیان ٹوٹ جائے تو کیا کیا کرے ؟,مقتدی کا وضو با جمات نماز یا صلاة التسبیح وغیرہ کے درمیان ٹوٹ جائے تو کیا کیا کرے ؟,"<p>بسم الله الرحمن الرحيم</p><p> Fatwa ID: 738-716/H=8/1437

جب وضو ٹوٹے فوراً نماز کو چھوڑدے اور وضوء کرے اور بہتر یہ ہے کہ تکبیر تحریمہ کہہ کر از سر نو نماز ادا کرلے اگرچہ بنا بھی کرسکتا ہے یعنی جس رکن میں وضو ٹوٹا تھا وہیں سے جوڑ لگاکر پڑھ لے مگر چونکہ بناء کے احکام میں بہت تفصیل ہے ہوسکتا ہے بناء درست نہ ہونے کی وجہ سے نماز ہی نہ ہو اس لیے تجدید وضو کرکے از سر نو پڑھ لینا بہتر ہے، فرض نماز باجماعت یا صلاة التسبیح یا ان کے علاوہ جو بھی نماز ہو سب کا یہی حکم ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65229,deoband,عبادات,صلاة
01-Sep-2020,https://darulifta-deoband.com/home/ur/salah-prayer/65147,کندھے پر رومال رکھنے کاشرعی حکم کیاہے ؟,کندھے پر رومال رکھنے کاشرعی حکم کیاہے ؟,"<p>بسم الله الرحمن الرحيم</p><p> Fatwa ID: 740-756/N=8/1437

اگر گوئی شخص نماز کے باہر کاندھے پر رومال ڈالے، یعنی: اس طرح رومال ڈالے کہ اس کا ایک کنارہ سینہ کی طرف اور دوسرا پیٹھ کی طرف ہو تو اس میں کچھ حرج نہیں، جائز ہے، مفتی بہ قول یہی ہے۔ البتہ نماز میں اس طرح کاندھے پر رومال ڈالنا مکروہ ہے، وظاھر ما في فتح القدیر: أن الشد الذي یعتاد وضعہ علی الکتفین إذا أرسل طرفاً علی صدرہ وطرفاً علی ظھرہ لا یخرج عن الکراھیة؛ فإنہ عین الوضع، ……۔ واختلف المشایخ في کراھة السدل خارج الصلاة کما فی الدرایة، وصحح فی القنیة من باب الکراھیة أنہ لا یکرہ (البحر الرائق، کتاب الصلاة، باب ما یفسد الصلاة وما یکرہ فیھا ۲: ۴۳، ط: مکتبة زکریا دیوبند) ، وانظر منحة الخالق علی البحر الرائق والدر المختار ورد المحتار (کتاب الصلاة، باب ما یفسد الصلاة وما یکرہ فیھا ۲: ۴۰۵، ط: مکتبة زکریا دیوبند) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65147,deoband,عبادات,صلاة
01-Sep-2020,https://darulifta-deoband.com/home/ur/salah-prayer/65095,ڈاڑھی منڈانے والے امام کے پیچھے نماز پڑھنا کیسا ہے؟,میں اسٹیریلیاکے شہر سڈنی میں رہتا ہوں ۔ ہمارے نزدیک ایک ترکش مسجد ہے جس کا پیش امام اپنی داڑھی شیو کی تھی تو کیا اس امام کے پیچھے نماز جائز ہے کہ نہیں؟,"<p>بسم الله الرحمن الرحيم</p><p> Fatwa ID: 585-476/D=8/1437

ڈاڑھی رکھنا واجب ہے، شیو کرکے بالکل مونڈ دینا یا کاٹ کر خشخشی کرنا حرام ہے، ایسا شخص فاسق ہے اس کی ا مامت مکروہ تحریمی ہے، اگر دوسری کسی مسجد میں باشرع امام ہو تو اس کے پیچھے نماز ادا کرنے کی کوشش کریں ورنہ مجبوری میں جماعت ترک نہ کریں بلکہ نماز جماعت سے ادا کریں خواہ اسی ڈاڑھی منڈے امام کے پیچھے لیکن صالح اور با شرع امام کے انتظام کی کوشش میں رہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65095,deoband,عبادات,صلاة
01-Sep-2020,https://darulifta-deoband.com/home/ur/salah-prayer/65061,ننگے سر آذان دینا,کیا فرماتے ہیں علماء کرام ومفتیان عظام اس مسئلہ کے بارے میں کہ اگر کوئی شخص ننگے سر اذان دے تو اس کے بارے میں شرعی حکم کیا ہے ؟,"<p>بسم الله الرحمن الرحيم</p><p> Fatwa ID: 728-676/Sn=8/1437

ننگے سر اذان دینے سے بھی اذان شرعاً صحیح ہوجائے گی؛ لیکن بہتر یہ ہے کہ سر پر پگڑی یا ٹوپی پہن کر اذان دی جائے (خیر الفتاوی ۲/ ۲۰۰، ط: ملتان)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65061,deoband,عبادات,صلاة
01-Sep-2020,https://darulifta-deoband.com/home/ur/salah-prayer/65035,جہری نمازوں میں مقتدی کا زور سے آمین کہنا؟,فجر ، مغرب اور عشاء کی نماز میں امام صاحب کے غَیْرِ الْمَغْضُوْبِ عَلَیْہِمْ وَلَا الضَّآلِّیْن پر مقتدی زور سے آمین کہتے ہیں۔ براہ کرم، اس کی وضاحت فرمائیں۔,"<p>بسم الله الرحمن الرحيم</p><p> Fatwa ID: 716-704/Sn=8/1437

امام اعظم ابوحنیفہ رحمہ اللہ نے قرآن کریم اور احادیث کی روشنی میں یہ مسئلہ مستنبط کیا کہ امام جب ”غَیْرِ الْمَغْضُوْبِ عَلَیْہِمْ وَلَا الضَّآلِّیْن“ پڑھ چکے تو شاملِ جماعت مقتدی آہستہ سے آمین کہیں گے، زور سے آمین کہنا امام ابوحنیفہ رحمہ اللہ کی تخریج کے مطابق خلافِ سنت اور خلاف افضل ہے، بعض دوسرے ائئمہ اورغیرمقلدین زور سے آمین کہنے کو راجح قرار دیتے ہیں؛ اس لیے حنفی مقتدیوں کو تو ”آمین“ آہستہ ہی کہنا چاہیے، مسلکِ احناف کے دلائل کے لیے دارالافتاء دارالعلوم دیوبند سے جاری شدہ ایک تفصیلی فتوی منسلک ہے، اسے ملاحظہ کرلیں۔

از:		محمد اسد اللہ غفرلہ، معین مفتی	10/7/1437
الجواب صحیح:	محمود حسن بلند شہری غفرلہ، محمد نعمان سیتاپوری غفرلہ
		مفتیانِ دارالافتاء، دارالعلوم دیوبند
------------------------
مقتدی آمین بالسر کہے یا بالجہر
(احادیث و آثار کی روشنی میں میں)
سوال:﴿۳۵﴾کیا فرماتے ہیں علمائے دین مسئلہ ذیل کے بارے میں :نماز میں سورہٴ فاتحہ کے بعد آمین آہستہ کہی جائے یا بلند آواز سے ؟ہمارے ایک دوست سعودیہ عربیہ سے آئے ہیں، وہاں کے ماحول سے کافی متاثر نظر آتے ہیں ،آپ احادیث کی روشنی میں حنفیہ کا موقف بتائیں، تاکہ ان کے شکوک وشبہات دور ہوسکیں۔			
				المستفتی :صفوان احمد (۱۳۵۵/د ۱۴۳۲ئھ)
الجواب وباللہ التوفیق:
نماز میں سورہٴ فاتحہ کے بعد آمین کہنا بالاتفاق مسنون ہے ،علماء کا اس بات پر بھی اتفاق ہے کہ سری اور انفرادی نمازوں میں آمین آہستہ کہی جائے گی، جہری نمازوں میں اختلاف ہے ،حنفیہ کے نزدیک جہری نمازوں میں آہستہ آمین کہی جائے گی (۱)،حنفیہ کا یہ موقف قرآن وحدیث سے موٴید ہے ،ذیل میں وہ دلائل درج کئے جاتے ہیں :
لفظ”آمین“ایک دعا ہے، جس کے معنیٰ ہیں :اے اللہ! تو قبول فرما(۲)، امام بخاری علیہ الرحمة حضرت عطاء کے حوالے سے لکھتے ہیں:الآمین دعاء،آمین ایک دعا ہے (بخاری :۱/۱۰۷، باب جہرالامام بالتأمین) آیت قرآنیہ سے یہ ثابت ہوتا ہے کہ دعا میں اصل اور افضل آہستہ مانگناہے ، اللہ تعالیٰ کا ارشاد ہے: ادعوا ربکم تضرعا وخفیة (اعراف:/۵۵)، ترجمہ:پکارو اپنے رب کو گڑگڑا کر اور چپکے چپکے ، حضرت زکریا علیہ السلام نے بھی آہستہ دعا مانگی تھی،إذنادی ربہ نداءً خفیا(مریم:۳)، جب پکارا اس نے اپنے رب کو چھپی آواز سے ؛اس لیے آمین کو بھی آہستہ کہنا افضل اور بہتر ہوگا ۔
مذکورہ بالا آیت قرآنیہ کی روشنی میں، آمین کا آہستہ کہنا راجح معلوم ہوا ۔ذیل میں وہ احادیث وآثار نقل کیے جاتے ہیں، جن سے آمین آہستہ کہنے کا حکم مستفاد ہوتا ہے :
(۱) عن أبي ہریرة أن رسول اللّٰہ صلّی اللّٰہ علیہ وسلّم قال:إذا قال الإمام: غیر المغضوب علیہم ولا الضّالین، فقولوا:آمین(بخاری:۱/۱۰۸،جہرالمأموم بالتأمین، الرقم:۱۵۶) ترجمہ:حضرت ابو ہریرہ t سے مروی ہے کہ رسول کریم صلی اللہ علیہ وسلم نے ارشاد فرمایا: جب امام غیر المغضوب علیہم ولا الضالین کہے تو تم آمین کہو،اس حدیث میں مقتدی کے آمین کہنے کو امام کے ولا الضالین کہنے پر معلق کیاہے، نہ کہ امام کے آمین کہنے پر ،اس سے امام کا ”آمین“آہستہ کہنا معلوم ہوا، جسے مقتدی نہیں سن سکیں گے ،البتہ ولا الضالین کو جہرکی وجہ سے سب مقتدی سن لیں گے؛اسی وجہ سے امام کے ولا الضالین کہنے پر مقتدیوں کو آمین کہنے کا حکم ہوا (اوجز:۱/۲۵۲) ، اس بات کی تائید نسائی کی ایک روایت سے بھی ہوتی ہے، جس کو علامہ نیموی نے صحیح کہا ہے ، جس میں ”وإن الإمام یقول آمین“ کا اضافہ ہے، اس سے امام کے آہستہ آمین کہنے کا پتہ چلتا ہے؛کیوں کہ امام اگر جہراً کہتا تومقتدیوں کو خودہی پتہ چل جاتا اس جملے کے کہنے کی حاجت ہی نہ تھی ۔
(۲) عن علقمة بن وائل، عن أبیہ، أنّ النّبي صلّی اللّٰہ علیہ وسلّم قرأ غیر المغضوب علیہم ولا الضالین، فقال:اٰمین وخفض بہا صوتہ (ترمذی :۱/۳۴، اباب ما جاء في التأمین ،الرقم:۲۴۸) ترجمہ:وائل بن حجر نبی کریم صلی اللہ علیہ وسلم (کا عمل )نقل کرتے ہیں کہ آپ نے غیرالمغضوب علیہم ولاالضالین پڑھا توآمین آہستہ آواز سے کہی۔
(۳) عن أبي ہریرة أن رسول اللّٰہ صلّی اللّٰہ علیہ وسلّم قال:إذا قال الإمام ولا الضالین، فقولوا:آمین، فان الإمام یقولہا۔(رواہ أحمد والنّسائي والدّارمي وإسنادہ صحیح (أوجزالمسالک:۱/۲۵۲، التامین خلف الإمام، ط: یحیویہ سہارن پور) ترجمہ: حضرت ابو ہریرہ سے مروی ہے کہ رسول اللہ صلی اللہ علیہ وسلم نے ارشاد فرمایا:جب امام ولاالضالین کہے توتم آمین کہو،کیوں کہ امام بھی اسے کہتا ہے ،اس حدیث کوامام احمد ،نسائی،دارمی نے روایت کیا ہے اور اس کی سند صحیح ہے ۔ ”فإن الإمام یقولہا“سے پتہ چلتا ہے کہ امام آمین آہستہ کہے گا ورنہ اس جملے کی کوئی ضرورت ہی نہ تھی، امیر المومنین حضرت عمر فاروق اورعلی رضی اللہ عنہما آہستہ آمین کہتے تھے ”عن أبي وائل قال:لم یکن عمر وعلی یجہران ببسم اللّٰہ الرّحمٰن الرّحیم ولا التعوذ ولا آمین“ (طحاوی:۱/۹۹) ترجمہ:حضرت ابو وائل کہتے ہیں کہ حضرت عمر اور علی رضی اللہ عنہما تسمیہ تعوذ اور آمین بالجہر نہیں کہتے تھے ۔
حضرت علی کرم اللہ وجہہ اور حضرت عبد اللہ بن مسعود  بھی آہستہ آمین کہتے تھے ”عن أبي وائل قال:کان علی وعبد اللّٰہ لا یجہران ․․․․․․․․․․․ بالتامین“(۳) (المعجم الکبیر: رقم: ۹۲۰۷، مکتب العلوم والحکم)۔
مذکورہ بالا احادیث مبارکہ اور آثارِ صحابہ سے معلوم ہوا کہ نماز میں آہستہ آمین کہی جائے گی ،جہر کے سلسلے کی جوروایتیں آئی ہیں، ان میں سب سے قوی روایت حضرت وائل بن حجر کی ہے جس میں آمین بالجہر کی صراحت ہے :(جب کہ یہ روایت بھی اپنے مستدل پر تام نہیں) وقرأ غیر المغضوب علیہم ولا الضالین، فقال آمین ومد بہا صوتَہ(ترمذی:۲۴۸) ترجمہ:آپ نے غیر المغضوب علیہم ولا الضّالین پڑھ کر آواز تیز کرتے ہوئے آمین کہی ، اس حدیث کا جواب یہ ہے کہ :اس میں آمین جہراً کہنا تعلیماً ہے، آپ صلی اللہ علیہ وسلم کا یہ مستقل عمل نہیں ؛چنانچہ بعض روایتوں میں اس کی صراحت ہے :ما أراہ إلایعلمنا میرا گمان یہ ہے کہ حضور صلی اللہ علیہ وسلم ہم کو تعلیم دے رہے تھے۔ (اعلاء السنن :۲/۱۸۲)، تعلیم پر محمول کرنے کا ایک قرینہ یہ بھی ہے کہ حضور صلی اللہ علیہ وسلم کے پیچھے صحابہ کرام روزانہ پانچ وقت کی نمازیں ادا کرتے تھے ،اگر آمین بالجہر کا عام معمول ہوتا تو اس کو بیان کرنے والی ایک کثیر تعداد موجود ہوتی ،مگر صورتِ حال یہ ہے کہ صحیحین کی کسی روایت میں آمین بالجہر کا صریح تذکرہ موجود نہیں، صحیحین کے علاوہ جن احادیث میں آمین بالجہر کا تذکرہ ہے، ان میں سے ایک حدیث حضرت وائل بن حجر t کی ہے جس کے بارے میں ابھی معلوم ہوا کہ آمین جہراً کہنا تعلیماً ہوا ہے ،نیز اضطراب کی وجہ سے حضرت وائل کی حدیث ضعیف ہے ،تفصیل اعلاء السنن: ۲/۲۲۳میں مذکور ہے ، اس کے علاوہ جو دیگر روایات ہیں، وہ بھی ضعف اور علت سے خالی نہیں (۴)۔
مذکورہ بالا احادیث نبویہ اور آثارِ صحابہ سے یہ بات پایہ ثبوت کو پہنچ گئی کہ احناف کا آہستہ آمین کہنے کا مذہب قوی دلائل سے ثابت اور مبرہن ہے ،موجودہ زمانہ کے اہلِ حدیث (غیرمقلدین)جو الزام لگاتے ہیں کہ احناف آمین کے سلسلے میں احادیث کی خلاف ورزی کرتے ہیں ، ان کا یہ قول سراسر غلط اور ذخیرہٴ احادیث سے نا واقفیت پر مبنی ہے۔فقط واللہ تعالیٰ اعلم
 کتبہ الاحقرزین الاسلام قاسمی# الٰہ آبادی نائب مفتی دارالعلوم دیوبند ۲۵/۷/۳۲ھ	
	الجواب صحیح :حبیب الرحمن عفا اللہ عنہ، فخر الاسلام ، وقار علی غفر لہ

حواشی
-------------------------------------------------------
(۱) والثناء والتعوذ والتسمیة والتأمین وکونہن سِرّاً۔ الدّرّالمختار۔
واضح رہے کہ جہری نمازوں میں آمین کے آہستہ یا بلند آواز دونوں طریقے سے کہنے کے جواز پر سب کا اتفاق ہے؛ البتہ احناف ومالکیہ کے نزدیک آہستہ کہنا زیادہ بہتر ہے اور شوافع وحنابلہ کے یہاں زور سے کہنا زیادہ بہتر ہے ؛ لہذا اختلاف اولیٰ وغیراولیٰ کا ہے، جواز و عدم جواز کا نہیں۔
(۲) ففي مجمع البحار: معناہ: استجب لي: ۱/۱۰۵۔
(۳)صحابہٴ کرام اور تابعین عظام کی زیادہ تعداد آمین آہستہ کہتی تھی، امام طبری فرماتے ہیں: ”إن أکثر الصّحابة والتّابعین- رضياللّٰہ عنہم -کانوا یخفون بہا“ (اعلاء السنن: ۲/۲۲۳)، البتہ صغارِ صحابہ کے زمانے میں خاص طور سے حضرت عبد اللہ بن زبیر نے جہراً آمین کہنے کا رواج ڈالا، اُن کا دارالسلطنت مکہ تھا؛ اس لیے مکہ مکرمہ میں جہراً آمین کہنا رائج تھا؛ اسی وجہ سے امام شافعی نے - جن کی پیدائش مکہ مکرمہ میں ہوئی - آمین بالجہر کو اختیار کیا؛مگر مدینہ منورہ کی صورت حال دوسری تھی چنانچہ امام مالک نے -جن کے یہاں تعاملِ مدینہ کی سب سے زیادہ اہمیت ہے - سراً آمین کہنے کو اختیار فرمایا۔ (ادلہٴ کاملہ: ۴۳)
(۴) چنانچہ محدث ابو بشر دولابی نے ”کتاب الأسماء والکنی“ میں ان الفاظ کے ساتھ ذکر کی ہے: فقال آمین یمد بہا صوتہ ، ما أراہ إلا لیُعَلِّمِنَا۔ (معارف السنن: ۲/۴۰۶)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65035,deoband,عبادات,صلاة
01-Sep-2020,https://darulifta-deoband.com/home/ur/salah-prayer/64996,مسجد کی جماعت ترک کرکے مدرسہ کے کمرے میں نماز پڑھنا؟,ہمارے شہر اسلامپور میں ایک مدرسہ ہے جس سے لگ کر پڑوس میں ہی محلہ کی مسجد ہے بالکل قریب یعنی مدرسہ اور مسجد کی دیوار ایک ہی سمجھو۔ مدرسہ کی ابھی تک کوئی مستقل مسجد نہیں ہے ۔ اب 80 طلبہ اور چار اساتذہ ہیں انکی تعلیم و تربیت و پڑھائی کے اوقات کے پیشِ نظر انکی پانچوں نمازیں مدرسہ ہی کے ایک بڑے روم میں ادا کی جاتی ہیں اور صرف جمعہ کو مسجد میں نماز ادا کرتے ہیں پوچھنا یہ ہے کہ مسجد کے بجائے مدرسہ میں نمازیں ادا کرنا یہ صحیح ہے یا نہیں۔ ایک دیوبند کے مفتی صاحب آئے تھے انہوں نے بھی اس بارے میں تحقیق کے بارے میں کہا تھا۔ دوسری صورت یہ کہ مسجد کے بالا خانہ پر مسجد کی اصل جماعت سے 10 منٹ پہلے یا بعد میں اگر طلبہ و اساتذہ نماز ادا کر لے تو انکی نماز صحیح ہوگی؟ یا پھر اصل مسجد کی جماعت کے ساتھ ہی نماز ادا کرنی ہوگی؟,"<p>بسم الله الرحمن الرحيم</p><p> Fatwa ID: 592-478/D=8/1437

بالغ طلبہ اور اساتذہ کا مسجد کی جماعت ترک کرکے مدرسہ کے کمرہ میں نماز ادا کرنا بڑے ثواب سے محرومی کی بات ہے، اس پر مداومت کرنا درست نہیں، بالغ اور سمجھ دار بچوں کو مسجد میں ہی نماز پڑھنا چاہیے۔
 مسجد کی بالائی منزل میں طلبہ کی جماعت علیحدہ کرنا یہ مکروہ ہے، علیحدہ جماعت کرنی ہو تو مسجد سے الگ مدرسہ میں ہی کریں، لیکن اس کا بھی غیر انسب ہونا اوپر مذکور ہوچکا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64996,deoband,عبادات,صلاة
01-Sep-2020,https://darulifta-deoband.com/home/ur/salah-prayer/64979,خواتین کے اشراق پڑھنے کا کیا طریقہ ہوگا؟,نبی کریم صلی اللہ علیہ وسلم کا فرمان ہے کہ :”جو فجر کی نماز باجماعت پڑھے اور اسی جگہ پر بیٹھ کر ذکر میں مشغول رہے یہاں تک کہ سورج طلوع ہوجائے اور پھر اس کے بعد دو رکعت نفل ( اشراق ) پڑھے تو اس کو ایک حج اور ایک عمرہ کا ثواب ملے گا۔(ترمذی) ، لیکن خواتین تو اپنے گھروں میں تنہا نماز پڑھتی ہیں تو ان کے بارے میں گھر میں اشراق پڑھنے کے بارے میں کیا طریقہ ہوگا؟ دوسری بات یہ ہے کہ اگر وہ گھر پہ نماز پڑھتی ہیں تو کیا ان کو مردوں کی طرح ثواب ملے گا؟ (۳) اگر خواتین گھر پہ فجر کی نماز کے بعد گھریلو چیزوں میں مشغول رہیں اور بعد میں اشراق کی نماز پڑھیں تو کیا یہ جائز ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 751-755/Sd=9/1437</span></p><p dir=""RTL"">
	&nbsp;</p><p dir=""RTL"">
	فجر کی نماز پڑھنے کے بعد سورج طلوع ہونے تک ذکر میں مشغول رہنے کی جو فضیلت حدیث میں وارد ہوئی ہے، اس کے مردوں کے ساتھ مخصوص ہونے کی کوئی وجہ نہیں ہے، عورتیں اگر گھر میں نماز پڑھنے کے بعد سورج طلوع ہونے تک ذکر میں مشغول رہیں گی، تو انشاء اللہ اُن کو بھی یہ فضیلت حاصل ہوگی۔ (۳) خواتین کے لیے فجر کی نماز کے بعد گھریلو کاموں میں مشغول رہنا اور بعد میں اشراق کی نماز پڑھنا جائز ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64979,deoband,عبادات,صلاة
01-Sep-2020,https://darulifta-deoband.com/home/ur/salah-prayer/64921,کیا امام کے پیچھے تکبیر اور سورہٴ فاتحہ پڑھنا صحیح ہے ؟,کیاامام کے پیچھے تکبیر،سورہ الفاتحہ پڑھنا صحیح ہے ؟ اگر پڑھنا ٹھیک نہیں ہے تو فرض نماز کے آخری دو رکعات کا کیا حکم ہے اسی طرح ظہر اورعصرک نماز میں امام سورہ الفاتحہ آہستہ پڑھتا ہے تو اس میں چاروں رکعتوں میں یا صرف دو میں پڑھیں گے ؟ جمعہ کی نیت کرتے وقت نیت فرض کی باندھی جائے یا واجب کی؟ براہ کرم تفصیل سے روشنی ڈالئے ۔,"<p>بسم الله الرحمن الرحيم</p><p> Fatwa ID: 601-601/B=8/1437

امام کے تکبیرات انتقالیہ یعنی اٹھتے بیٹھتے وقت کی تکبیر مقتدی کے لیے کہنا بھی مسنون ہے، البتہ احناف کے نزدیک مقتدی امام کے پیچھے سورہٴ فاتحہ نہیں پڑھے گا بلکہ خاموش رہے گا، فرض کی آخری دو رکعتوں میں بھی خاموش رہے گا۔ 
إذا کبر الإمام فکبروا وإذا رکع فارکعوا وإذا قرأ فأنصتوا، امام اس لیے بنایا گیا ہے کہ اس کی اقتداء کی جائے، جب امام تکبیر کہے تو تم بھی تکبیر کہو اور جب امام قرأت کرے تو تم خاموش رہو، امام مسلم نے اس حدیث کو صحیح فرمایا ہے۔ قرأة صرف پہلی دو رکعتوں میں فرض نماز میں فرض ہوتی ہے۔ جمعہ کے دن نماز جمعہ پڑھانے کے لیے فرض کی نیت کرنا ہوگا، کیونکہ جمعہ بھی فرض ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64921,deoband,عبادات,صلاة
01-Sep-2020,https://darulifta-deoband.com/home/ur/salah-prayer/64882,نماز میں بحالت قیام ناف کے نیچے ہاتھ باندھنا .,میں سید اجمل میسور سے ہوں اور میں حنفی ہوں، ایک غیر مقلد سے میری بحث ہورہی تھی ، الحمد للہ ، علمائے دیوبند کے شاندار کام کی وجہ سے میں ہم ثابت کرسکے کہ نماز میں سینے پر ہاتھ رکھنا درست نہیں ہے، اور حدیث بھی ضعیف ہے، اب انہوں نے ہمیں یہ چیلنج کیا ہے کہ امام ابوحنیفہ (رحمتہ اللہ علیہ ) نے کبھی مسائل نماز نہیں لکھے ہیں، تم لوگوں نے مسائل نماز لکھ کر امام صاحب کی طرف منسوب کردیا ہے۔ انہوں نے ہمیں کہا کہ اگر تم امام ابو حنیفہ سے مروی ایک بھی حدیث دکھادو یا ناف کے نیچے ہاتھ رکھنے کے حوالے سے راویوں کی سند میں ان کو ثابت کردو تو میں حنفیت قبول کرلوں گا۔ میں نے ان کو کہا کہ اگر ہم یہ دکھادیں تو آپ دوسری وجوہات لائیں گے ، لیکن چونکہ بہت سارے حنفی برادران تذبذب میں ہیں ، اس لیے مجھے حدیث کو اسکین شدہ صفحہ میں دکھانا پڑے گا۔ اس لیے آپ سے درخواست ہے کہ براہ کرم، حدیث مع راویوں کے تحریر کریں اور ہوسکے تو اسکین شدہ صفحہ بھی ارسال کریں۔,"<p>بسم الله الرحمن الرحيم</p><p> </p><p>
	Fatwa ID: 936-943/N=10/1437<br>
	<br>
	آپ کی جس غیر مقلد سے بحث ہوئی، اس نے یہ دعوی کیا کہ حنفیوں نے مسائل نماز لکھ کر امام ابو حنیفہ کی طرف منسوب کردئے اور اس نے اس پر کوئی ثبوت پیش نہیں کیا، جب کہ فقہ کا ہر طالب علم جانتا ہے کہ اس وقت فقہ حنفی کی جتنی کتابیں موجود ہیں، ان سب کا با لواسطہ یا بلا واسطہ بنیادی ماخذ امام محمد کی کتابیں: جامع صغیر، جامع کبیر، سیر صغیر، سیر کبیر، زیادات اور اصل (مبسوط )وغیرہ ہیں اور امام محمد کی تصنیف فرمودہ کتابیں امام ابو حنیفہ  ہی کی فقہی روایات کا مجموعہ ہیں جو امام محمد نے حضرت امام ابوحنیفة سے براہ راست سن کر روایت کی ہیں؛ اس لیے یہ کہنا کہ حنفیوں نے اپنی طرف سے مسائل نماز یا مسائل روزہ وغیرہ لکھ کر امام ابو حنیفہ کی طرف منسوب کردئے ہیں، قطعاً غلط وبے بنیاد بات ہے ؛ بلکہ سفید جھوٹ ہے۔رہا یہ مسئلہ کہ امام ابو حنیفہ سے کوئی حدیث مروی ہے یا نہیں؟ تو اس سلسلہ میں مسند الإمام أبی حنیفة کا حوالہ کافی ہے، اس میں امام صاحب کی سند ہی سے تمام احادیث جمع کی گئی ہیں۔ اور امام ابوحنیفہ کا مقام حدیث سمجھنے کے لیے حضرت مولانا عبد الرشید نعمانی  کی کتاب: مکانة الإمام أبي حنیفة فی الحدیث کا مطالعہ مفید ہوگا، یہ کتاب شیخ عبد الفتاح ابو غدة کے اہتمام سے حلب سے شائع ہوئی ہے۔ اور رہا ناف کے نیچے ہاتھ باندھنے کے متعلق کسی حدیث کی سند میں بحیثیت راوی امام ابوحنیفہ کے نام کا مطالبہ تو یہ اہل علم کے نزدیک ایک جاہلانہ مطالبہ ہے ؛ کیوں کہ جب مستند ومعتبر کتابوں کی روشنی میں یہ بات قطعی طور پر ثابت شدہ ہے کہ نماز میں بحالت قیام ناف کے نیچے ہاتھ باندھنا امام ابو حنیفہ کا مسلک ہے اور یہ مسلک صحیح وقوی دلائل سے ثابت ہے تو اب اسے تسلیم ہی کرلینا چاہئے ،تسلیم کرنے کے بجائے ایسے مطالبات کرنا جن کا مسئلہ کی صحت سے کوئی تعلق نہ ہو کسی طرح بھی صحیح نہیں ہوسکتا۔اس لیے آپ غیر مقلدین کے اس طرح کے سوالات کے جواب کے چکر میں نہ پڑیں ؛ بلکہ حق واضح ہوجانے کے بعد اسے تسلیم کرنے پر مجبور کریں۔اور واضح رہے کہ غیر مقلدین کے سامنے ہمیشہ مجیب نہیں بننا چاہیے ؛ بلکہ ان سے ان کے مسلک کے متعلق سوالات بھی کرنے چاہئے اور ان کے اصول کے مطابق صحیح بخاری کی صحیح وصریح اور مرفوع حدیث ہی کا مطالبہ کرنا چاہئے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64882,deoband,عبادات,صلاة
01-Sep-2020,https://darulifta-deoband.com/home/ur/salah-prayer/64732,ہاتھوں کو اٹھائے بغیر اذان دے سکتاہے؟,(۱) اذان دیتے وقت موٴذن کو اپنے کانوں تک اپنے ہاتھوں کو اٹھانا چاہئے؟یا وہ ہاتھوں کو اٹھائے بغیر اذان دے سکتاہے؟ (۲) کیا اقامت کہتے وقت ہمیں قد قامت الصلاة کے ساتھ ہر لفظ کو دوبار کہنا چاہئے یا ایک ہی بار کہنا چاہئے؟ (۳) اگر جماعت کھڑی ہوجائے اور اقامہ اس طرح کہی جائے کہ؛اللہ اکبر․․․․ ایک مرتبہ، اشد ان لا الہ ․․․ ایک مرتبہ، اشہد ان محمد رسول اللہ ․․․․ایک مرتبہ، حی علی الصلاة ․․․ ایک مرتبہ، حی علی الفلاح․․․․ ایک مرتبہ، قد قامت الصلاة ․․․ دو مرتبہ، اللہ اکبر ․․․ ایک مرتبہ ․․․․ لا الہ ․․ایک مرتبہ ، تو کیا اس طرح اقامت کہنا درست ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 744-796/Sd=9/1437</span></p><p dir=""RTL"">
	&nbsp;</p><p dir=""RTL"">
	(۱) اذان دیتے وقت موٴذن کا دونوں ہاتھ کانوں تک اٹھاکر، دونوں کانوں میں انگلی ڈالنا مستحب ہے، لازم نہیں ہے، اس کے بغیر بھی اذان صحیح ہوجاتی ہے۔ أخرج ابن ماجة عن طریق عمار بن سعد أن رسول اللّٰہ صلی اللّٰہ علیہ وسلم أمر بلالاً أن یجعل إصبعیہ في أذنیہ، وقال: إنہ أرفع لصوتک۔ (سنن ابن ماجة، أبواب الأذان والسنة فیہا / باب السنة في الأذان ۱/۵۲رقم: ۷۱۰دار الفکر بیروت) والأفضل للمؤذن أن یجعل إصبعیہ في أذنیہ، وإن ترک ذٰلک لم یضرہ۔ (الفتاویٰ التاتارخانیة ۲/۱۴۱رقم: ۱۹۷۱زکریا) ویستحب أن یجعل إصبعیہ في أذنیہ، لقولہ صلی اللّٰہ علیہ وسلم لبلال رضي اللّٰہ عنہ: ”إجعل إصبعیک في أذنیک فإنہ أرفع صوتک“۔ (مراقي الفلاح ۱۹۷، حلبي کبیر ۳۷۵، مبسوط ۱/۱۳۰، الفتاویٰ الہندیة ۱/۵۶) (۲، ۳) اقامت کا مسنون طریقہ یہ ہے کہ چار مرتبہ شروع میں تکبیر کہی جائے، پھر قد قامت الصلاة کے ساتھ دو دو مرتبہ باقی کلمات اور آخر میں ایک مرتبہ لا الہ الا اللّٰہ۔ یعنی: مجموعی طور پر سترہ کلمات کہے جائیں گے، سوال میں مذکورا قامت کا طریقہ احناف کے نزدیک مسنون نہیں ہے۔ عن عبد اللّٰہ بن زید قال: کان أذان رسول اللّٰہ صلی اللّٰہ علیہ وسلم شفعاً شفعا في الأذان والاقامة۔ (الترمذي، باب ماجاء في أن الاقامة مثنی مثنی) عن أبي محذورة رضي اللّٰہ عنہ قال: علمني رسول اللّٰہ صلی اللّٰہ علیہ وسلم الاقامة سبع عشرة کلمة۔ (طحاوي، کتاب الصلاة، باب الاقامة کیف ہي؟)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64732,deoband,عبادات,صلاة
01-Sep-2020,https://darulifta-deoband.com/home/ur/salah-prayer/64661,وتر کی درمیانی تکبیر سنت ہے یا واجب؟,وتر نماز کی درمیانی تکبیر سنت ہے یا واجب اور دعا ئے قنوت کا پڑہنا بہی لازمی ہے ؟,"<p>بسم الله الرحمن الرحيم</p><p> Fatwa ID: 720-764/L=7/1437

(۱) وتر نماز کی درمیانی تکبیر صحیح قول کے مطابق سنت ہے واجب نہیں، ویکبر أي وجوبًا وفیہ قولان کما مر في ا لواجبات، وقدمنا ہناک عن البحر ینبغي ترجیح عدم وجوبہ․ (شامی: ۲/ ۴۴۲)۔
(۲) وتر کی نماز کی تیسری رکعت میں قومہ میں تکبیر کے بعد دعا پڑھنا واجب ہے، البتہ اس میں کسی خاص دعا کا پڑھنا واجب نہیں، مشہور دعائے قنوت کا پڑھنا مسنون ہے وقنت فیہ ویسن الدعاء المشہور (درمختار) وفي الشامی: قدمنا في بحث الواجبات التصریح بذلک عن النہر، وذکر في البحر عن الکرخی: أن القنوت لیس فیہ دعاء موقت، لأنہ روی عن الصحابة أدعیة مختلفة․ (شامي: ۲/ ۴۴۲)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64661,deoband,عبادات,صلاة
01-Sep-2020,https://darulifta-deoband.com/home/ur/salah-prayer/64655,نماز با جماعت میں رکعت چھوٹ جانے پر نماز میں داخل ہونے کا صحیح طریقہ کیا ہے ؟ فوراً نماز میں داخل ہوجائے یا اگلی رکعت شروع ہونے کا انتظار کرے ؟,آج کل ایک نئی بات نمازبا جماعت سے متعلق عام طور پر ہوتی دیکھی جارہی ہے اور یہ چیز امت میں دیکھا دیکھی برابر بڑھتی جا رہی ہے ۔ وہ فعل یہ ہے کہ جب نماز کے لئیے جماعت کھڑی ہوجاتی ہے اور امام رکعت کے رکوع میں داخل ہوجاتا ہے تو بہت سے لوگوں کو یہ دیکھا جارہا ہے کہ صف میں آکر کھڑے ہونے کے باوجود اگر ان کی رکعت چھوٹ گئی تو وہ نماز میں فوراً داخل نہیں ہوتے اور یوں ہی کھڑے رہتے ہیں یہاں تک کہ امام رکوع ، دونوں سجدے اور اگر قعدہ والی رکعت ہے تو قعدہ پورا کرکے جب اگلی رکعت شروع کرتا ہے تب یہ لوگ نیت باندھ کر نماز میں داخل ہوتے ہیں اور اتنا وقت یوں ہی ہاتھ چھوڑے اگلی رکعت کے انتظار میں کھڑے رہتے ہیں۔ سوال پوچھنے کی ضرورت اس لئے پیش آئی کہ اس کی وجہ سے ان مسلمانوں سے خواہ مخواہ بدگمانی پیدہ ہوتی ہے جو اس فعل کے مرتکب ہوتے ہیں اور انکی عظمت دل میں کم ہوتی جاتی ہے اس فعل کا ارتکاب عام مسلمانوں سے تو ہورہا ہے لیکں جاننے والے ، علماء ، حفاظ کو بھی اس میں ملوث ہوتے دیکھا جارہا ہے ۔ براہِ کرم اس فعل کے متعلق بتایئں کہ یہ مناسب ہے یا نہیں ؟ اگر مناسب ہے تب تو کوئی بات نہیں مسئلہ ختم اور اگر نامناسب ہے تو کس درجہ میں؟ اور اسمیں اصلاح کی کیا صورت ہوسکتی ہے ؟ اس فعل کے مرتکب مسلمانوں کو دیکھنے سے فطری طور پر جو بدگمانی پیدہ ہوجاتی ہے اور ان کے مقام اور عظمت میں دل میں جو کمی پیدہ ہوجاتی ہے اس کو کس طرح دور کیا جائے اور ارض مسلم کے اس گناہ سے کس طرح بچا جائے ؟,"<p>بسم الله الرحمن الرحيم</p><p> Fatwa ID: 721-816/L=8/1437

اگر آدمی اس حال میں شاملِ جماعت ہوکہ امام رکوع سے اٹھ کر قومہ یا سجدہ میں ہو تو اس شخص کو چاہیے کہ وہ اسی حالت میں شاملِ جماعت ہوجائے اگرچہ اس کی یہ رکعت شمار نہ ہوگی، اس کا کھڑے کھڑے اگلی رکعت کا انتظار کرنا صحیح نہیں، آپ وقتاً فوقتاً لوگوں کو اس طرح کے مسائل بتلادیا کریں، اس سے آپ کا ذمہ فارغ ہوجائے گا۔ قال في الدر المختار: ومتی لم یدرک الرکوع معہ تجب المتابعة في السجدتین وإن لم تحسبا لہ (درمختار) وفي الشامي: أي من الرکعة التي فاتتہ بل یلزمہ الإتیان بہا تامة بعد الفراغ․ (شامي: ۲/ ۵۱۷)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64655,deoband,عبادات,صلاة
01-Sep-2020,https://darulifta-deoband.com/home/ur/salah-prayer/64499,ایک نماز کے پورے وقت میں اتنا بھی خالی وقفہ نہیں ملتا کہ آپ وضو کرکے فرض نماز ادا کرسکیں تب تو آپ شرعاً معذور ہیں,کیا فرماتے ہیں علمائے کرام درج ذیل مسئلہ کے بارے میں: حضرت مفتی صاحب! میرے ساتھ کافی عرصہ سے پیشاب کے قطروں کا مسئلہ ہے جس کی صورت یہ ہے کہ: جب میں پیشاب کرتا ہوں تو تھوڑی دیر انتظار کرتا ہوں، جب پیشاب آنا رکھ جاتا ہے تو پیشاب کی نالی کو سونتا ہوں، اس کے بعد پانی سے دہوتا ہوں لیکن پانی سے دھونے کے وقت پیشاب کی نالی میں یوں محسوس ہوتا ہے کہ اور پیشاب آرہا ہے ، اور کرتا ہوں پھر دہوتا ہوں پھر محسوس ہوتا ہے ، اس طرح کافی وقت تک قطرے محسوس ہوتے ہیں اور تھوڑا تھوڑا کرکے پیشاب ہوتا رہتا ہے ۔ جب اس سے فارغ ہوجاتا ہوں کبھی رکوع سجدہ میں قطرہ نکل جاتا ہے کبھی قعدہ میں بیٹھ کر۔ نماز کے بعد قطرے آنے کا خیال تو ہٹ جاتا ہے لیکن چلتے پھرتے یا اٹھتے بیٹھتے قطرہ نکل جاتا ہے اور یہ بے خیالی میں ہوتا ہے ۔ ایسا بھی ہوتا رہا ہے کہ ہر نماز کے لیے رومالی دھونی پڑتی تھی۔ اس کی صورت اِس عاجز نے یہ بنائی کہ پانی سے استنجا کرنا چھوڑ دیا ایک ٹشو پیپر رکھ کر اس پر دیکھتا ہے اگر قطرہ ایک درہم کی مقدار سے کم ہو تو پانی استعمال نہیں کرتا اور اگر زیادہ ہو تو پانی سے دھولیتا ہے لیکن ٹشو پیپر رکھ کر ربر سے باندھ لینے سے ایک مرتبہ زخم ہوچکا ہے جس کی وجہ سے بخار اور پیشاب کے مقام پر سوجن ہوچکی ہے ، لیکن کیا کروں کہ اس کے بغیر تسلی ہوتی ہی نہیں کیوں کہ غیر محسوس طریقہ سے پیشاب کا قطرہ نکل جاتا ہے اور کپڑے ناپاک ہونے کا اندیشہ رہتا ہے ۔ اس صورت حال میں بندہ کے لیے کیا حکم ہے کہ کیا طریقہ اختیار کیا جائے جس سے نماز درست ہوجائے اور تکلیف سے بچا جاسکے ۔,"<p>بسم الله الرحمن الرحيم</p><p> Fatwa ID: 737-737/M=9/1437

اگر پیشاب کا قطرہ اس تسلسل کے ساتھ آتا ہے کہ ایک نماز کے پورے وقت میں اتنا بھی خالی وقفہ نہیں ملتا کہ آپ وضو کرکے فرض نماز ادا کرسکیں تب تو آپ شرعاً معذور ہیں اورمعذور شرعی کے لیے حکم یہ ہے کہ اسی حال میں وضو کرکے نماز ادا کرلے نماز ہوجائے گی اور جب دوسری نماز کا وقت آئے تو دوسرا وضو کرکے نماز پڑھے پہلا وضو پہلی نماز کا وقت ختم ہونے کے ساتھ ختم ہوجائے گا پس ہر وقتیہ نماز کے لیے الگ الگ وضو کرے جب تک وقت باقی رہے گا اس کا وضو باقی مانا جائے گا اس عذر کی وجہ سے وضو نہیں ٹوٹے گا جس کی وجہ سے معذور بنا ہے ہاں دوسرا ناقض وضو امر پیش آجائے تو وضو ٹوٹ جائے گا۔ یہ حکم شرعی معذور کے لیے ہے اور اگر آپ کا عذر (قطرہ پیشاب آنے کا) اس تسلسل کے ساتھ نہیں ہے جو اوپر مذکور ہوا بلکہ آپ کو اتنا خالی موقع مل جاتا ہے کہ آپ وضو کرکے فرض نماز بآسانی ادا کرسکتے ہیں او راس دوران وہ قطرہ نہیںآ تا توآپ شرعی معذور نہیں، ایسی صورت میں جب بھی پیشاب کا قطرہ باہر آجائے تو وضو ٹوٹ جائے گا او راگر پیشاب کپڑے وغیرہ میں لگ جائے اور اس کا پھیلاوٴ ہتھیلی کی گہرائی کے بقدر یا اس سے زائد ہوتو اس حصے کودھونا پڑے گا، آپ کو پیشاب کے بعد تھوڑا تھوڑا کر کے قطرہ آتا رہتا ہے تو آپ پیشاب کے بعد استبراء ضرور کریں یعنی پیشاب کا آخری قطرہ آنے تک انتظار کریں اور قطرہ آنے پر ٹشوپیپر یا مٹی کے ڈھیلے وغیرہ سے صاف کرتے رہا کریں چاہے چل کر ہو یا کھانس کر ہو یا جھک کر یعنی آخری قطرہ جس طریقے کو اختیار کرنے پر آنے کا معمول ہو اسے اختیار کریں او رٹشوپیپر وغیرہ کے ذریعہ قطرہ صاف کرلیں، پھر جب پوری طرح اطمینان ہوجائے کہ اب قطرہ نہیں آئے گا تو عضو کو پانی سے دھولیں او روضو کرکے نماز پڑھ لیں، اگر بعد میں محسوس ہو کہ قطرہ نکلا ہے تو تنہائی میں جاکر چیک کر لیا کریں اگر یقین ہو کہ نماز ہی کے دوران نکلا ہے تو وضو کرکے نماز کا اعادہ کرلیں اور کپڑے میں لگ گیا ہوتو پہلے اسے دھولیں پھر نماز پڑھیں اور اگر یہ یقین ہو کہ قطرہ نماز سے فارغ ہونے کے بعد اٹھنے یا چلنے کی حالت میں نکلا ہے تو نماز لوٹانے کی ضرورت نہیں اور بہتر یہ ہے کہ آپ الگ سے ایک لنگی خاص استنجاء کے لیے رکھا کریں، استنجاء کے وقت اسے پہن لیا کریں او رفارغ ہوکر بدل لیا کریں، اگر اس تفصیل کے بعد بھی کچھ بات رہ گئی ہوتو مقامی کسی مفتی صاحب سے صورت حال بتا کر پوری طرح تسلی کرلیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64499,deoband,عبادات,صلاة
01-Sep-2020,https://darulifta-deoband.com/home/ur/salah-prayer/64480,اپنے گھر کی چھت پر تراویح سناوں تو مسجد کا ثواب ملے گا یا نہیں؟,حضرت مجھے یہ معلوم کرنا ہے کہ میں اللہ کے فضل سے حافظ ہوں لیکن مجھے مسجد میں تراویح سنانے کی جگہ نہیں مل رہی ہے تو اگر میں اپنے گھر کی چھت پر تراویح سناوں تو مسجد کا ثواب ملے گا یا نہیں؟ تفصیل سے جواب دے کر مطمئن فرمائیں۔,"<p>بسم الله الرحمن الرحيم</p><p> Fatwa ID: 561-561/Sd=7/1437

گھر کی چھت پر تراویح سنانے سے مسجد کا ثواب نہیں ملے گا، تاہم تراویح کی جماعت کا ثواب مل جائے گا۔ وإن صلی أحد في بیتہ بالجماعة حصل لہم ثوابہا، وأدرکوا فضلہا، ولکن لم ینالوا فضل الجماعة التي تکون في المسجد لزیادة فضیلة المسجد وتکثیر جماعتہ وإظہار شعائر الإسلام۔ (کبیري ۴۰۲) والجماعة فیہا سنة علی الکفایة في الأصح، فلو ترکہا أہل المسجد أثموا، وکل ما شرع جماعة فالمسجد فیہ أفضل (درمختار) وإن صلی أحد في البیت بالجماعة لم ینالوا فضل جماعة المسجد۔ (در مختار مع الشامي ۲/۴۹۵-۲۸۸ زکریا، فتاویٰ دارالعلوم ۴/۲۷۰) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64480,deoband,عبادات,صلاة
