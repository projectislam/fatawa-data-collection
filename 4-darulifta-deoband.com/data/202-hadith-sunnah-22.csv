issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/hadith-sunnah/161978,۲۰/ رکعات تراویح کونسی حدیث میں ہے؟,حضرت، ۲۰/ رکعات تراویح کے سلسلے میں جو بھی حدیث آئی ہے وہ ضعیف ہے، مگر یہ بات آتی ہے کہ حضرت عمر ابن خطاب (رضی اللہ عنہ) نے ۲۰/ رکعات تراویح کا حکم دیا ہے اور خلفائے راشدین کا اجماع ہے اور تمام اللہ کے نیک بندوں کا اجماع ہے اس بات پر۔ حضرت، میں اس بات کی دلیل چاہتا ہوں کہ حضرت عمر (رضی اللہ عنہ) نے ۲۰/ رکعات تراویح پڑھائی ہے یہ کونسی حدیث میں ہے؟ مہربانی کرکے دلیل کے ساتھ بتائیں اور یہ بھی بتائیں کہ یہ حدیث صحیح ہے ضعیف؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1239-1209/L=11/1439</span></p><p dir=""RTL"">
	بذاتِ خود حضرت عمر فاروق رضی اللہ عنہ کے تراویح پڑھانے کی صراحت تو ہم کو نہیں ملی تاہم حضرت عمر فاروق رضی اللہ عنہ نے ۲۰/ رکعات تراویح پڑھانے کا حکم صادر فرمایا تھا اور حضرت عمر رضی اللہ عنہ کے حکم یا ان کی رضامندی سے ۲۰/ رکعت کا ثبوت ایسا پختہ ہے کہ کسی منصف کو انکار کی گنجائش نہیں، واضح رہے کہ حضرت عمر رضی اللہ عنہ کے عہد میں ۲۰/ رکعات پر اجماع ہوگیا اور اجماع بھی حجج شرعیہ میں سے ایک مضبوط دلیل ہے۔ عن یزید بن رومان أنہ قال کان الناس یقومون في زمان عمر بن الخطاب في رمضان بثلاث وعشرین رکعة (موطا امام مالک: ۹۸) عن یحیی بن سعید أن عمر بن الخطاب أمر رجلا لیصلي بہم عشرین رکعة (مصنف ابن شیبہ: ج۲، ص: ۲۸۵)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161978,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/161815,۸/ رکعت تراویح کے متعلق موٴطا مالک کی ایک روایت کا جواب,عرض یہ ہے کہ کل یہ پوسٹ فیس بک پہ نظر آیا اس کا جواب دینا ہے ، تصویر میں دیا گیا جواب میں نے دیا ہے مگر تھوڑا صاف فرنٹ میں نہیں ہے یہ حدیث پورا بھیجے اور اس کے رشنی میں جواب دے https://www.facebook.com/ziauddin.hab/posts/598643053809091? comment_id=599567023716694&reply_comment_id=601946196812 110if_id=1525185755358007if_t=feed_comment_reply&ref=notif دیوبندی جھوٹ بولتے ہیں کہ حضرت عمر رضی اللہ عنہ نے 20 دیا، جبکہ صحیح یہ ہے کہ خلیفہ دوم حضرت عمر رضی اللہ عنہ نے (8تراویح+3وتر) گیارہ رکعت پڑھانے کا حکم دیا. وَحَدَّثَنِی عَنْ مَالِکٍ، عَنْ مُحَمَّدِ بْنِ یُوسُفَ، عَنِ السَّائِبِ بْنِ یَزِیدَ، أَنَّہُ قَالَ أَمَرَ عُمَرُ بْنُ الْخَطَّابِ أُبَیَّ بْنَ کَعْبٍ وَتَمِیمًا الدَّارِیَّ أَنْ یَقُومَا، لِلنَّاسِ بِإِحْدَی عَشْرَةَ رَکْعَةً قَالَ وَقَدْ کَانَ الْقَارِءُ یَقْرَأُ بِالْمِئِینَ حَتَّی کُنَّا نَعْتَمِدُ عَلَی الْعِصِیِّ مِنْ طُولِ الْقِیَامِ وَمَا کُنَّا نَنْصَرِفُ إِلاَّ فِی فُرُوعِ الْفَجْرِ . موطأ إمام مالک - کتاب الصلاة فی رمضان،,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:990-854/N=9/1439</span></p><p dir=""RTL"">
	فیس بک پر آپ کو کسی نے جو پوسٹ بھیجی ہے، اس میں اس نے علمی خیانت سے کام لے کر اہل حق پر الزام تراشی کی ہے؛ کیوں کہ موٴطا مالک میں اس روایت کے فوراً بعد یزید بن رومان کی روایت آئی ہے، جس میں صاف طور پر موجود ہے کہ حضرت عمر<span dir=""LTR""></span>کے زمانے میں لوگ ۲۳/ رکعتیں (۲۰/ تراویح اور ۳/ وتر) پڑھتے تھے۔نیز اگر یہ شخص پیش کردہ روایت کی تفصیل وتشریح کتب حدیث اور ان کی شروح میں دیکھ لیتاتو اسے اہل حق پر الزام تراشی کی جرات نہ ہوتی؛ کیوں کہ موٴطا مالک کے عظیم شارح: حافظ ابن عبد البر اندلسی<span dir=""LTR""></span>نے لکھا ہے کہ اس روایت میں امام مالک<span dir=""LTR""></span>سے وہم ہوا کہ ۲۱یا ۲۳/ بجائے صرف گیارہ رکعتوں کا ذکر فرمایا؛ کیوں کہ محمد بن یوسف کے دیگر کئی شاگردوں نے ۲۱/ کی روایت نقل فرمائی ہے۔ اور بعض علما نے فرمایا کہ اس میں وہم محمد بن یوسف سے ہوا۔ اور بعض علما نے فرمایا: ابی بن کعب اور تمیم داری دونوں میں سے ایک دس رکعتیں اور دوسرا گیارہ رکعتیں پڑھاتا تھا، جن میں سے ۲۰/ رکعت تراویح اور ایک رکعت (بعض ائمہ کے مطابق) وتر ہوتی تھی(مزید تفصیل اوجز المسالک وغیرہ ملاحظہ فرمائیں)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161815,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/161766,الدنیا مزرعۃ الآخرہ كیسی حدیث ہے؟,اس حدیث کے متعلق رہنمائی فرمائیں۔ بخدمت جناب علماء کرام، الدنیا مزرعة الآخرہ اس حدیث کے متعلق رہنمائی فرمائیں یہ حدیث بیان کرنا کیسا ہے اور یہ بھی سنا ہے کہ اس حدیث میں بہت ضعف ہے ۔ واضح طور پر سمجھادیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1067-1108/M=10/1439</span></p><p dir=""RTL"">
	مذکورہ روایت کے متعلق علامہ سخاوی نے مقاصد حسنہ میں لکھا ہے کہ مجھے اس کی سند نہیں ملی جب کہ ملا علی قاری رحمہ اللہ نے فرمایا ہے کہ اس کا مضمون صحیح ہے قال في المقاصد: لم أقف علیہ مع إیراد الغزالي لہ في الإحیاء وقال القاری: قلت معناہ صحیح مقتبس من قولہ تعالی: مَنْ کَانَ یُرِیدُ حَرْثَ الْآخِرَةِ نَزِدْ لَہُ فِی حَرْثِہِ (کشف الخفاء)</p><p dir=""RTL"">
	پس مذکورہ روایت کا مفہوم ومضمون بیان کرنے میں حرج نہیں حدیث کے ضعف وصحت کا حال معلوم نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161766,deoband,عقائد و  ایمانیات,حدیث و سنت
31-Aug-2020,https://darulifta-deoband.com/home/ur/hadith-sunnah/161681,ہنسانے کے لیے جھوٹ بولنا كیا حدیث میں ہے؟,کیا اس بارے میں کوئی حدیث ہے کہ بہترین جھوٹا وہ ہے جو کسی کو ہنسانے کے لیے جھوٹ بولے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1117-997/H=9/1439</span></p><p dir=""RTL"">
	ایسی کوئی کوئی حدیث ہماری نظر سے نہیں گذری۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161681,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/161507,حضرت علی رضی اللہ عنہ کا بی بی فاطمہ رضی اللہ عنہا کو غسل دینا؟,کیا بیوی کے انتقال پر طلاق واقع ہو جاتی ہے ، شوہر اس کو چھو نہیں سکتا غسل نہیں دے سکتا؟پھر حضرت علی نے بی بی فاطمہ کو غسل دیا تھا اس کا کیا جواز ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1067-935/H=8/1439</span></p><p dir=""RTL"">
	طلاق واقع ہونے کا تو حکم نہیں ہوتا البتہ نکاح کے احکام ختم ہوجاتے ہیں منجملہ ان کے بیوی کو چھونا بھی ہے وہ بھی ممنوع ہوجاتا ہے رہا یہ کہ پھر حضرت علی رضی اللہ عنہ نے حضرت سیدہ فاطمہ رضی اللہ عنہا کو غسل کیوں دیا تھا سو اول تو اس میں ہی کلام ہے کہ غسل دیا تھا یا نہیں؟ بعض کتبِ فتاوی میں ہے کہ غسل تو حضرت ام ایمن رضی اللہ تعالیٰ عنہا نے دیا تھا اور حضرت علی کرم اللہ وجہ نے غسل دلانے میں معاونت فرمائی تھی نیز حضرت عبد اللہ ابن مسعود رضی اللہ تعالیٰ عنہ نے جب اس پر اعتراض کیا تو حضرت علی رضی اللہ عنہ نے جواب میں ارشاد فرمایا تھا کہ رسول اللہ صلی اللہ تعالیٰ علیہ وسلم نے ارشاد فرمایا تھا کہ فاطمہ تیری بیوی ہے دنیا میں بھی اور آخرت میں بھی، اس روایت سے معلوم ہوتا ہے کہ سیدنا حضرت علی رضی اللہ عنہ کی یہ خصوصیت تھی، دیگر افراد کے حق میں یہی حکم ہے کہ بیوی کی وفات کے بعد اس کے جسم کو ہاتھ لگانا غسل دینا شوہر کے لیے جائز نہیں ویمنع زوجہا من غسلہا ومسہا لا من النظر إلیہا علی الأصح منیہ در مختار وفي شرحہ الفتاوی رد المحتار ألا تری أن ابن عباس رضي اللہ عنہ لما اعترض علیہ بذلک أجابہ بقولہ أما علمت أن رسول اللہ صلی اللہ علیہ وسلم قال أن فاطمة زوجتک في الدنیا والآخر فادعاوٴہ الخصوصیة دلیل علی أن المذہب عندہم عدم الجواز اھ ص۵۷۵و۵۷۶جلد اول (مطبوعہ نعمانیہ)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161507,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/161251,نماز کے بعد پیشانی پر ہاتھ رکھ کر اللہم اذہب عنی الہم والحزن والی دعا پڑھنا حدیث سے ثابت ہے؟,"میں نے بچپن سے 40 مسنون دعاؤں کو پڑھا ہے اور مدرسے میں بھی پڑھایا جاتا ہے ۔ اس میں ایک دعا ہے کہ ""فرض نماز کے بعد سلام پھیر کر سر پہ دائیں ہاتھ دکھ کر دعا پڑھیں"" بسم اللہ الذی لا الہ الا ھو الرحمن الرحیم اللھم الذھب عن الھم والحزن میں یہ عمل بچپن سے کرتا آرہا ہوں۔ چند روز قبل مجھ سے اک شخص نے اس عمل کے حوالے سے پوچھا کہ آپ کیوں کرتے ہیں یہ ؟ میں نے کہا کہ یہ آسان نماز میں 40 مسنون دعاؤں میں لکھا ہے تو کر رہا ہوں۔ اس شخص نے مجھ سے اس عمل کے حوالے سے حدیث کا یقینی حوالہ مانگا ہے جوکہ میرے پاس نہیں ۔ تو اس نے پھر یہ کہا کہ یہ عمل کرنا درست نہیں ہے ناجائز ہے۔ میرا سوال اب یہ ہے کہ کیا واقعی یہ عمل ناجائز ہے اور اگر جائز ہے تو اس کا حدیث سے مجھے حوالہ دے دیں۔ اور اگر ناجائز ہے تو پھر آسان نماز کی کتاب میں کیوں لکھا گیا ہے اور مدارس میں کیوں پڑھایا جارہا ہے ؟ برائے مہربانی میری اصلاح فرمائے ۔","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:890-772/D=9/1439</span></p><p dir=""RTL"">
	آسان نماز میں صحیح لکھا ہے اس پر آپ کا عمل بھی درست ہے، جس نے منع کیا غلط کیا یہ عمل حضرت انس رضی اللہ عنہ کی روایت سے معجم اوسط (جو حدیث کا اہم مجموعہ ہے) میں منقول ہے عن أنس قال کان النبي صلی اللہ علیہ وسلم إذا صلی وفرغ من صلاتہ مسح بیمینہ علی رأسہ وقال بسم اللہ الذي لا إلہ إلا ہو الرحمن الرحیم اللہم اذہب عني الہم والحزن․ (معجم اوسط طبرانی: ۳/۲۸۹، حدیث: ۳۱۷۸)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161251,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/161159,داڑھی پر تیل لگانے اور سرمہ،ناخن کاٹنے کا سنت طریقہ,سراور داڑھی پر تیل لگانے کا سنت طریقہ و اوقات اگر کوئی ہیں اور سرمہ لگانے کا سنت طریقہ و اوقات اگر کوئی ہیں ناخن کاٹنے کا سنت طریقہ و اوقات اگر کوئی ہیں بحوالہ (قرآن و حدیث )بتا کر رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1078-104TL/=9/1439</span></p><p dir=""RTL"">
	بالوں کو دھونا، تیل لگانا اور کنگھا کرنا مسنون ہے لیکن درمیان میں ایک دو روز کا وقفہ کرنا چاہیے بعض کتابوں کے اندر تیل لگانے کا یہ طریقہ مذکور ہے کہ بائیں ہاتھ کی ہ تھیلی میں تیل لے کر پہلے ابروٴوں پر پھر آنکھوں پر پھر آخر میں سر پر تیل ڈالے واضح رہے کہ سر میں تیل ڈالنے کی ابتداء پیشانی کی جانب سے کرنی چاہیے البتہ سرمہ لگانے میں نبی پاک صلی اللہ علیہ وسلم کا معمول مبارک یہ تھا کہ آپ داہنی آنکھ سے افتتاح کرتے اور جانبین سے تین سلائی ڈالنے کے بعد داہنی آنکھ پر ہی اختتام فرماتے، جہاں تک ناخن کاٹنے کا مسئلہ ہے تو صحیح احادیث سے کیفیت ودن وغیرہ کی تعیین ثابت نہیں ہے بلکہ حسب ضرورت ان کو کاٹ لینا چاہیے لیکن بعض علمائے کرام نے بیان کیا ہے کہ داہنے ہاتھ کی انگشت شہادت سے شروع کریں اور چھنگلی تک پھر ہاتھ کی چھنگلی سے بائیں ہاتھ کے انگوٹھے پھر آخر میں داہنے ہاتھ کے انگوٹھے کا ناخن کاٹیں اسی طریقے سے پیروں کے اندر کریں کہ داہنے پاوٴں کی چھنگلی سے شروع کرکے انگوٹھے تک پھر بائیں پاوٴں کے انگوٹھے سے چھنگلی تک ترتیب وار ناخن کاٹ لیے جائیں واضح رہے کہ اس سلسلے میں کوئی خاص طریقہ منقول اور صحیح روایت سے ثابت نہیں اس لیے اس طریقے پر ناخن کاٹنے کو مسنون ومستحب تصور نہ کیا جائے۔</p><p dir=""RTL"">
	قال عصام ویوٴید الاکتفاء بالأثنین في الیسری ما ذکر بعض الأئمة أنہ صلی اللہ علیہ وسلم کان یفتتح في الاکتحال بالیمنی ویختم بہا تفضیلا لہا فإن الظاہر أنہ صلی اللہ علیہ وسلم یکتحل في الیمنی اثنین وفي الیسری کذلک ثم یأتی بالثالث الیمنی لیختم بہا ویفضلہا علی الیسری لواحد (شمائل ترمذی: ص۵ط: رشیدیہ) قولہ: ”والأولی تقلیمہا کتخلیلہا“ یعنی یبدأ بخنصر رجلہ الیمین ویختم بخنصر الیسری.</p><p dir=""RTL"">
	قال فی الہدایة عن الغرائب: وینبغی الابتداء بالید الیمنی والانتہاء بہا فیبدأ بسبابتہا ویختم بإبہامہا، وفی الرجل بخنصر الیمنی ویختم بخنصر الیسری اہ ونقلہ القہستانی عن المسعودیة، قولہ: ”قلت إلخ“ وکذا قال السیوطی: قد أنکر الإمام ابن دقیق العید جمیع ہذہ الأبیات وقال لا تعتبر ہیئة مخصوصة، وہذا لا أصل لہ فی الشریعة، ولا یجوز اعتقاد استحبابہ لأن الاستحباب حکم شرعی لا بد لہ من دلیل ولیس استسہال ذلک بصواب اہ (رد المحتار: ۹/۵۸۲، ط: زکریا دیوبند) قلت: وفی المواہب اللدنیة قال الحافظ ابن حجر: إنہ یستحب کیفما احتاج إلیہ ولم یثبت فی کیفیتہ شیء ولا فی تعیین یوم لہ عن النبی - صلی اللہ علیہ وسلم ․ (رد المحتار: ۹/۵۸۲، ط: زکریا دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161159,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/161139,کیا حضور صلی اللہ علیہ وسلم پر جادو کیے جانے کا واقعہ صحیح ہے؟,حضور صلّ اللہ علیہ وسلم پر جادو کا جو واقعہ ہے ، کیا یہ صحیح ہے ؟ مفتی ظر ولی خان صاحب نے فرمایا کے یہ واقعہ ضعیف ہے ۔ اور اس کو نبی کی شان کے خلاف بتایا ہے ۔ نبی پر جادو کس طرح ہو سکتا ہے ؟ جبکہ ان کا ایمان بہت مضبوط ہے ؟ رہنماء فرمائیں۔ جزاک اللہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:874-758/D=8/1439</span></p><p dir=""RTL"">
	سحر ایسے اثر کو کہتے ہیں جس کا سبب ظاہر نہ ہو خواہ معنوی کوئی سبب ہو جیسے خاص خاص کلمات کا اثر یا غیر محسوس چیزوں کا ہو جیسے جنات وشیاطین وغیرہ کا اثر۔ پس ان چیزوں کے اثر سے حضراتِ انبیائے کرام بھی متأثر ہوسکتے ہیں جیسے ظاہر اسباب کا اثر ان پر ظاہر ہوتا۔ اس میں ایمان کے قوی یا ضعیف ہونے کو دخل نہیں؛ بلکہ اسباب کی تاثیر کا دخل ہے۔</p><p dir=""RTL"">
	اور رسول اللہ صلی اللہ علیہ وسلم پر سحر کے اثر کا ہونا احادیث صحیحہ سے ثابت ہے، بخاری شریف ۲/۸۵۸، حدیث ۵۷۶۶میں روایت موجود ہے ۔</p><p dir=""RTL"">
	آنحضرت صلی اللہ علیہ وسلم پر لبید یہودی اور اس کی بیوی نے جادو کردیا تھا اس کے بعد آپ کو ایسا لگنے لگا تھا کہ آپ کسی کام کو کرچکے ہیں جب کہ آپ نے وہ کام نہیں کیا ہوتا تھا، یہاں تک کہ ایک روز آپ نے حق تعالیٰ سے دعا کی اس پر سورة الناس اور سورة الفلق نازل ہوئیں جن میں ایک کی پانچ آیتیں اور ایک کی چھ آیتیں مجموعہ گیارہ آیتیں ہیں اور آپ صلی اللہ علیہ وسلم کو وحی سے سحر کا موقعہ بھی معلوم کرادیا گیا تھا، چنانچہ وہاں سے مختلف چیزیں نکلیں جن میں سحر کیا گیا تھا اور اس میں ایک تانت کا ٹکڑا بھی نکلا جن میں گیارہ گرہیں لگی ہوئی تھیں حضرت جبرئیل علیہ السلام سورتیں پڑھنے لگے ایک ایک آیت پر ایک ایک گرہ کھلنے لگی چنانچہ آپ صلی اللہ علیہ وسلم مکمل طور پر شفایاب ہوگئے ۔ مزید تفصیل کے لیے روح المعانی درمنثور اور شروحات حدیث میں موجود ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161139,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/161115,فجر كی نماز كے سلسلے میں كیا كوئی ایسی حدیث ہے؟,حضرت، کوئی ایسی حدیث ہے کہ آدمی نیت کرکے سو جائے میں صبح کی (فجر) نماز پڑھوں گا اور اس کی آنکھ نہیں کھلی، اور جب آنکھ کھلی تب وہ (فجر کی فرض) نماز پڑھتا ہے تو ا س کو فرض نماز کا ثواب ملتا ہے؟ یہ معمول ہے تقریباً روزانہ کا۔ براہ کرم، اس کی تصدیق مطلوب ہے۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1030-871/sd=8/1439</span></p><p dir=""RTL"">
	فجر کے سلسلے میں تو مذکورہ حدیث نہیں ملی؛ البتہ تہجد کے بارے میں یہ حدیث ہے: عَنْ سُوَیْدِ بْنِ غَفَلَةَ، عَنْ أَبِی الدَّرْدَاءِ، یَبْلُغُ بِہِ النَّبِیَّ صَلَّی اللہُ عَلَیْہِ وَسَلَّمَ قَالَ: مَنْ أَتَی فِرَاشَہُ، وَہُوَ یَنْوِی أَنْ یَقُومَ فَیُصَلِّیَ مِنَ اللَّیْلِ، فَغَلَبَتْہُ عَیْنُہُ حَتَّی یُصْبِحَ، کُتِبَ لَہُ مَا نَوَی، وَکَانَ نَوْمُہُ صَدَقَةً عَلَیْہِ مِنْ رَبِّہِ (سنن ابن ماجہ)</p><p dir=""RTL"">
	حضرت ابودرداء رضی اللہ عنہ سے روایت ہے کہ نبی کریم صلی اللہ علیہ وسلم نے ارشاد فرمایا: ”جو شخص اپنے بستر پر (سونے کے لیے) آتا ہے اور اس کی نیت ہوتی ہے کہ وہ رات کو اٹھ کر نماز پڑھے گا، پھر اس پر صبح تک نیند غالب آجاتی ہے، اس کے لیے اس کی نیت کے مطابق (ثواب) لکھا جائے گا اور اس کی نیند اس کے رب کی طرف سے اس پر صدقہ ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161115,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/161111,صلی اللہ علی محمد وآلہ وسلم تسلیما کثیرا کثیرا۔ کیا یہ درود پا ک مکمل ہے؟,صلی اللہ علی محمد وآلہ وسلم تسلیما کثیرا کثیرا۔ کیا یہ درود پا ک مکمل ہے اورکیا اس میں صلوة و سلام دونوں ہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:957-857/M=8/1439</span></p><p dir=""RTL"">
	جی ہاں، یہ درود پاک مکمل ہے اور اس میں صلاة وسلام دونوں ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161111,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/160985,من کنت مولاہ فھذا علی مولاہ یہ حدیث كس كتاب میں ہے؟,من کنت مولاہ فھذا علی مولاہ اس حدیث کے صحیح ہونے یا ضعیف ہونے کے بارے میں علما کرام کی کیا متفقہ رائے ہے ؟ حدیث کی رو سے سند کیا ہے ؟ اور حضرت علی رض کے نام کے ساتھ مولا لکھنا ٹھیک ہے یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:975-860/H=8/1439</span></p><p dir=""RTL"">
	وعن زید بن أرقم -رضی اللہ عنہ- أن النبی -صلی اللہ علیہ وسلم-: قال من کنت مولاہ فعلی مولاہ․ رواہ أحمد والترمذی․ (مشکاة شریف: ۵۶۴، في باب الفتن) وفي ہامشیہ قولہ رواہ أحمد والترمذي ہذا حدیث صحیح لا مریة فیہ بل بعض الحفاظ عدہ متواترًا اھ یہ حدیث شریف صحیح ہے۔</p><p dir=""RTL"">
	(۲) اگرچہ لفظ مولیٰ کا استعمال لغةً تو گنجائش رکھتا ہے مگر شیعہ لوگ اپنے خاص نظریہ کے تحت اس کا استعمال کرتے ہیں، اس لیے اہل حق اہل سنت والجماعت کو سیدنا حضرت علی رضی اللہ عنہ وکرم وجہہ کے نام نامی کے ساتھ لفظ مولیٰ لکھنا یا بولنا جائز نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160985,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/160962,صحیح بخاری کتاب اللہ کے بعد سب سے اصح کتاب کیسے ہے؟ کیا امت میں فرقہ بندی احادیث کی وجہ سے ہوئی ہے؟,میرا سیدھا سا ایک سوال ہے کہ امام محمد بخاری (رحمہ اللہ) جن کی لکھی ہوئی حدیث کی کتاب کو قرآن کے بعد کا درجہ حاصل ہے۔ قرآن وہ کتاب ہے جسے اس جہان کے خالق نے اپنے پیارے رسول (صلی اللہ علیہ وسلم) پر نازل کی، یعنی میرے بیان میں ایک ہستی وہ ہے جو کسی کی بھی ہستی بدل دینے کی طاقت رکھتی ہے، اور دوسری ہستی وہ ہے جس کی طرح اب قیامت تک دوسری ہستی پیدا نہیں ہوسکتی۔ یہ قرآن کے الفاظ ہیں جو جن کی حفاظت کی ذمہ داری خود اس جہان کے مالک نے لی ہے۔ اللہ معاف کرے، مگر مجھے یہ جاننا ہے کہ امام بخاری کی ہی کتاب کو اتنا بڑا درجہ کیوں دیا گیا اور کس نے دیا؟ ان کی حدیث کی لکھی ہوئی کتاب 100% صحیح حدیثیں سے بھری ہیں اس بات کی کیا سند ہے؟ آج ہم حدیثوں کی ہی وجہ سے کئی فرقوں میں بٹے ہوئے ہیں، ایک کہتا ہے یہ حدیث میں لکھا ہے تو دوسرا کہتا ہے کہ حدیث درست نہیں ہے۔ مہربانی کرکے وضاحت فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:860-744/N=8/1439</span></p><p dir=""RTL"">
	(۱) :آپ نے صحیح بخاری شریف پر جو اشکال کیا ہے، وہی اشکال حضرت اقدس نبی کریم صلی اللہ علیہ وسلم کی ذات گرامی پر بھی ہوگا؛ کیوں کہ کائنات میں اللہ رب العزت کے بعد سب سے اشرف واعلی حضرت نبی کریم صلی اللہ علیہ وسلم کی ذات بابرکت ہے؛ جب کہ یہ دونوں اعتراض ایک غلط فہمی پر مبنی ہیں، اور وہ غلط فہمی یہ ہے کہ کسی کا درجہ میں دوسرے کے بعد ہونے کا یہ مطلب ہرگز نہیں ہوتا کہ وہ دونوں ہم پلہ یا قریب قریب ہیں؛ بلکہ دوسری درجے کی چیز یقینی طور پر پہلے درجے سے کم تر اور فروتر ہوتی ہے؛ اسی لیے اسے دوسرے درجے پر رکھا گیا اور بعض مرتبہ دونوں کے درمیان زمین وآسمان جیسا ؛ بلکہ اس سے بھی زیادہ فرق ہوتا ہے۔ اللہ تعالی کے بعد حضور صلی اللہ علیہ وسلم کا مرتبہ سب سے اعلی ہونے کا یہ مطلب نہیں ہے کہ آپ خدانخواستہ اللہ تعالی کے ہم پلہ یا قریب قریب ہیں؛ بلکہ دونوں میں زمین وآسمان سے کہیں زیادہ فرق ہے؛ کیوں کہ ایک خالق، دوسرا مخلوق، ایک معبود اور دوسرا عابد، ایک بے نیاز اور دوسرا محتاج ہے وغیرہ وغیرہ۔ اسی طرح صحیح بخاری شریف کا درجہ قرآن کریم کے بعد دیگر کتابوں میں سب سے اعلی ہونے کا یہ مطلب نہیں ہے کہ وہ قرآن کریم کے ہم پلہ یا اس کے قریب قریب ہے۔ باقی صحیح بخاری شریف دیگر تمام کتابوں پر اس وجہ سے فائق ہے کہ اس میں امام بخاری<span dir=""LTR""></span>نے نہایت محتاط طریقہ پر اعلی درجہ کی صحیح احادیث جمع فرمائی ہیں اور بعد کے محدثین نے ان احادیث کو جانچا تو صحیح پایا۔ اور معلوم ہونا چاہیے کہ محققین کے نزدیک مجموعی طور پر صحیح بخاری شریف کو دیگر کتب حدیث پر فوقیت حاصل ہے ورنہ صحیح بخاری شریف کی ہر ہر حدیث دیگر کتابوں کی ہر ہر حدیث سے اعلی ہو، ایسا کچھ ضروری نہیں ہے، دوسری کتابوں کی کوئی حدیث، صحیح بخاری شریف کی کسی حدیث سے اعلی ہوسکتی ہے۔</p><p dir=""RTL"">
	(۲): امت مسلمہ میں فرقہ بندی ہرگز احادیث کی وجہ سے نہیں ہوئی، جس کی دلیل یہ ہے کہ یہ احادیث حضور صلی اللہ علیہ وسلم اور صحابہ کرام <span dir=""LTR""></span>کے زمانے میں بھی تھیں ؛ لیکن وہاں امت مسلمہ میں کوئی فرقہ بندی نہیں تھی؛ بلکہ فرقہ بندی نفسانی خواہشات اور غلط عقائد ونظریات کا نتیجہ ہوتی ہے، جیسے:پرویزی فرقہ نے احادیث کی حجیت کا انکار کرکے اپنی الگ جماعت بنالی، غیر مقلدین نے اجماع وقیاس اور دیگر مختلف اصولی باتوں کا انکار کرکے اپنی الگ جماعت بنالی،وغیرہ؛ البتہ تمام مرتد یا گمراہ فرقے مسلمانوں میں اپنے باطل وغلط عقائد ونظریات کی اشاعت کے لیے قرآن وحدیث کا جھوٹا سہارا لیتے ہیں ورنہ اگر وہ قرآن وحدیث کا جھوٹا سہارا نہ لیں تو کوئی مسلمان ان کے جھانسے میں نہیں آئے گا؛ اس لیے یہ سمجھنا کہ امت میں فرقہ بندی احادیث کی وجہ سے ہوئی ہے، سخت نادانی ؛ بلکہ نہایت گستاخانہ اور گمراہ کن خیال ہے ، اللہ تعالی حفاظت فرمائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160962,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/160931,کھانے کے بعد برتن کو چاٹنا سنت ہے ؟,کیا کھانے کے بعد برتن کو چاٹنا ضروری ہے ؟ اور کیا یہ سنّت ہے ؟ میں نے سنا ہے کہ حضور صلی اللہ علیہ وسلم کا برتن میں چہرہ نظرآتا تھا جب وو برتن کو چاٹتے تھے ۔ براہ کرم، اس پر روشنی ڈالیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1007-817/sd=8/1439</span></p><p dir=""RTL"">
	برتن میں کھانے کے جو اجزاء باقی رہ جاتے ہیں ، اُن کو اچھی طرح صاف کر کے کھانا مسنون ہے ، حدیث میں مطلق برتن صاف کرنے اور انگلیوں کے چاٹنے کا ذکر ہے ، آپ نے جو لکھا ہے کہ آپ صلی اللہ علیہ وسلم کے برتن میں چہرہ نظر آتا تھا ، ہمیں اس کا ذکر تو کسی حدیث میں نہیں ملا؛ البتہ حضور صلی اللہ علیہ وسلم بھی برتن کو صاف کر کے کھانا تناول فرماتے تھے۔ عن أنس، أن رسول اللہ صلی اللہ علیہ وسلم کان إذا أکل طعاما لعق أصابعہ الثلاث، قال: وقال: إذا سقطت لقمة أحدکم فلیمط عنہا الأذی ولیأکلہا، ولا یدعہا للشیطان وأمرنا أن نسلت القصعة، قال: فإنکم لا تدرون فی أی طعامکم البرکة۔ ( مسلم ، رقم : ۱۳۶ )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160931,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/160897,مفتی ارشاد الحق قاسمی کی ذکر کردہ احادیث کی تحقیق,مفتی ارشاد الحق قاسمی صاحب دامت براکاتہم جو کہ دیو بندی مکتبہ فکر کے بڑے عالم دین ہیں احادیث کے ذخیرے پر آپ کی بڑی وسیع نظر ہے اس کا منہ بولتا ثبوت آپ کی کتاب شمائل کبریٰ ہے ۔اس کتاب کی تائید اور پسندیدگی میں درج ذیل پاکستا ن کے محقق عالم دین حضرت مولانامفتی شامزی رحمہ اللہ کا اسم گرامی شامل ہے اس کتاب کی جلد نمبر 3 صفحہ نمبر 120 پر سفید مرغ سے متعلق پانچ احادیث مبارکہ نقل فرمائی گئی ہیں اور آخر میں احناف کا احادیث ضعیفہ کے معاملے میں متواتر منقول قاعدہ بھی ذکر فرمایا ہے ۔ متعدد طرق ہونے کی وجہ سے ان کی تلافی ہو سکتی ہے ۔ اور بھی ہمارے بہت سے اکابرین نے اس قسم کی روایات نقل کی ہیں۔ دریافت طلب یہ ہے کہ ہمارے قریب میں ایک مولوی صاحب اس قسم کی احادیث کا مستقل رد کررہے ہیں اور ان احادیث مبارکہ کوموضوع من گھڑت اور خود ساختہ بتاتے ہیں ۔ براہ کرم، اس پر روشنی ڈالیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 954-756/SN=8/1439</span></p><p dir=""RTL"">
	جو مولوی صاحب مرغ سے متعلق شمائلِ کبری میں ذکر کردہ احادیث کو موضوع اور من گھڑت قرار دے رہے ہیں، ان سے کہیں کہ ان روایات کے تمام طرق و اسانید کو سامنے رکھ کر علمائے رجال کے اقوال کی روشنی میں فنی طور پر ان روایات کو موضوع اور من گھڑت ثابت کریں، کیونکہ جب کسی معتبر عالم کی طرف سے کوئی حدیث کتاب میں لکھی جائے تو سرسری طور پر کسی کا اس کے بارے میں موضوع اور من گھڑت کہہ دینا درست نہیں ہے اور نہ ہی ایسے شخص کی بات لائق اعتناء ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160897,deoband,عقائد و  ایمانیات,حدیث و سنت
01-Mar-2023,https://darulifta-deoband.com/home/ur/hadith-sunnah/160896,کھانے کی دعا بسم اللہ وعلی برکة اللہ کی تحقیق,کھانا کھانے سے پہلے کی دعا میں بسم اللہ کے بعد و علی برکة اللہ کا ثبوت ہے یا نہیں؟,"<p>بسم الله الرحمن الرحيم</p><p> </p><p dir=""RTL""><span dir=""LTR"">Fatwa:953-733/sn=8/1439</span></p><p dir=""RTL"">حصن حصین میں ”وعلی برکة اللہ“ یعنی ”علی“ کے ساتھ یہ دعا موجود ہے، اسی طرح مستدرک حاکم میں بھی یہ دعا ہے؛ البتہ اس میں ”وبرکة اللہ“ ہے یعنی ”علی“ کے بغیر صرف ”واو“ عاطفہ کے ساتھ۔ عن ابن عباس رضی اللہ عنہما، أن النبی صلی اللہ علیہ وسلم وأبا بکر وعمر رضی اللہ عنہما أتوا بیت أبی أیوب فلما أکلوا وشبعوا قال النبی صلی اللہ علیہ وسلم: خبز ولحم وتمر وبسر ورطب إذا أصبتم مثل ہذا فضربتم بأیدیکم فکلوا بسم اللہ وبرکة اللہ ہذا حدیث صحیح الإسناد ولم یخرجاہ․ (رقم: ۷۰۸۴، مستدرک حاکم) کنزل العمال میں شعب الایمان للبیہقی کے حوالے سے یہ روایت آئی ہے؛ البتہ اس کے اخیر میں یہ الفاظ ہیں ”فقولوا: بسم اللہ وبركة اللہ“ (کنزل العمال، رقم: ۴۰۸۴۵) نیزدیکھیں: حاشیة تحفة الالمعی (۱/۲۴۶)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160896,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/160890,گلاس الٹے ہاتھ سے پكڑنا اور سیدھا ہاتھ نیچے لگاكر پانی پینا؟,حضرت مفتی صاحب پانی پیتے وقت الٹے ہاتھ سے گلاس کو پکڑنا اور سیدھے ہاتھ کی پشت گلاس کے نیچے لگا کر پانی درست ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:952-684/sn=8/1439</span></p><p dir=""RTL"">
	اگر کوئی عذر ہو تو اس طرح بھی پانی پی سکتے ہیں؛ باقی مستحب طریقہ یہ ہے کہ دائیں ہاتھ سے گلاس وغیرہ پکڑکر پانی پیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160890,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/160802,”میری امت گمراہی پر جمع نہیں ہوگی“ یہ حدیث کس کتاب میں ہے؟,"حضرات علمائے کرام ایک حدیث جو مشہور ہے کہ رسول اللہ صلی اللہ علیہ و سلم نے ارشاد فرمایا :کہ میری امت گمراہی پر جمع نہیں ہوگی. "" یہ حدیث کی کونسی کتاب میں ہے ؟ برائے مہربانی حوالہ کے ساتھ اور ترجمہ اور اس کی شرح کے ساتھ مطلوب ہے ؟ حضرات علمائے کرام سے گذارش ہے کہ برائے مہربانی مدد فرمائیں۔","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:880-849/M=8/1439</span></p><p dir=""RTL"">
	حدیث مشکاة اور ترمذی میں موجود ہے، الفاظ یہ ہیں: وعن ابن عمر قال: قال رسول اللہ صلی اللہ علیہ وسلم:”إن اللہ لا یجمع أمتی أو قال: أمة محمد علی ضلالة وید اللہ علی الجماعة ومن شذ شذ فی النار“․ رواہ الترمذی․</p><p dir=""RTL"">
	ترجمہ: ابن عمر رضی اللہ عنہ سے روایت ہے کہ رسول اللہ صلی اللہ علیہ وسلم نے ارشاد فرمایا: بے شک اللہ تعالیٰ میری امت کو یا فرمایا امت محمدیہ کو گمراہی پر جمع نہیں کرے گا“․․․ (مشکاة، ص:۳۰باب الاعتصام بالکتاب والسنة، ط: یاسر ندیم اینڈ کمپنی دیوبند) حدیث میں اجماع امت کے معیار حق ہونے پر دلیل ہے اور مطلب یہ ہے کہ امت کا سواد اعظم معصیت وضلالت پر اتفاق نہیں کرسکتا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160802,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/160793,حجامہ كا عمل چاند كی كن تاریخوں میں بہتر ہے؟,میں حجامہ کروانا چاہتا ہوں، آپ میری کچھ رہبری فرمائیں جس کی وجہ سے میں اس سنت کے کو صحیح طور پر کروا سکوں اور حجامہ کس دن کروانا چاہئے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:953-841/sd=8/1439</span></p><p dir=""RTL"">
	قمری مہینے کی ۱۷، ۱۹اور ۲۱تاریخ میں حجامہ کرانا بہتر ہے، آپ صلی اللہ علیہ وسلم ان تاریخوں میں حجامہ کرانے کو پسند فرماتے تھے؛ البتہ ضرورة کسی بھی تاریخ میں حجامہ کا عمل کرایا جاسکتا ہے اور شنبہ اور چہارشنبہ کو حجامہ نہ کرانا بہتر ہے۔</p><p dir=""RTL"">
	وعن ابن عباس رضی اللہ عنہما أن النبی صلی اللہ علیہ وسلم کان یستحب الحجامة لسبع عشرة وتسع عشرة وإحدی وعشرین. رواہ فی شرح السنة وعن أبی ہریرة -رضی اللہ عنہ- عن رسول اللہ صلی اللہ علیہ وسلم قال: من احتجم لسبع عشرة وتسع عشرة وإحدی وعشرین کان شفاء لہ من کل داء . رواہ أبو داود وعن الزہری مرسلا عن النبی صلی اللہ علیہ وسلم: من احتجم یوم الأربعاء أو یوم السبت فأصابہ وضح فلا یلومن إلا نفسہ․ رواہ أحمد وأبو داود وقال: وقد أسند ولا یصح․ (مشکاة شریف: ص: ۳۸۹، کتاب الطب والرقی)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160793,deoband,عقائد و  ایمانیات,حدیث و سنت
31-Aug-2020,https://darulifta-deoband.com/home/ur/hadith-sunnah/160752,’’اگر آپ صلی اللہ علیہ وسلم اس دنیا میں تشریف نہ لاتے ، تو دنیا کا وجود نہ ہوتا‘‘ کیا یہ حدیث درست ہے ؟,ہم ایک حدیث کی تحقیق چاہتے ہیں، وہ یہ ہے کہ (اگر آپ صلی اللہ علیہ وسلم اس دنیا میں تشریف نہ لاتے ، تو دنیا کا وجود نہ ہوتا) کیا یہ حدیث درست ہے ؟ تحقیق پیش کرکے شکریہ کا موقع دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:988-836/L=7/1439</span></p><p dir=""RTL"">
	حدیث ”لولاک لما خلقت الأفلاک“ (آپ نہ ہوتے تو جہاں کو میں پیدا نہ کرتا)ان الفاظ سے ثابت نہیں ؛بلکہ محدثین نے ان الفاظ سے حدیث کو موضوع لکھا ہے؛البتہ مضمون صحیح اور ثابت ہے،ملا علی قاری رحمہ اللہ تعالیٰ نے تحریر فرمایا ہے: ”لولاک لما خلقت الأفلاک قال الصنعاني: موضوع، کذا في الخلاصة، لکن معناہ صحیح، قد روی الدیلمي ن ابن عباس رضي اللہ تعالیٰ عنہما مرفوعًا: ”أتاني جبرئیل فقال: یا محمد صلی اللہ علیہ وسلم! لولاک لما خلقت الجنة، لو لاک لما خلقت النار“ وفي روایة ابن عساکر: ”لولاک لما خلقت الدنیا“( موضوعات کبیر :۷۰)۔ (فتاویٰ محمودیہ: ۴/۸۴، امداد الفتاویٰ: ۵/۷۹، خیر الفتاویٰ: ۱/۲۶۷)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160752,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/160674,اول جیش من امتی یغضون مدینة قیصر,مسئلہ اول جیش من امتی یغضون مدینة قیصر مغفور للہم قسطنطنیہ پر مسلمانوں کے پہلے حملے میں یزید بن معاویہ کی مغفرت کس طرح شامل نہیں؟ جبکہ نبی اکرم صلی اللہ علیہ وسلم کی زبان اطہر سے نکلا ہوا ہر لفظ برحق ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:937-153T/sd=10/1439</span></p><p dir=""RTL"">
	&nbsp;حضرت مفتی محمد تقی عثمانی صاحب مد ظلہ لکھتے ہیں :قسطنطنیہ پر پہلی بار حملہ آور ہونے والا لشکر کون سا تھا؟ اس بارے میں اقوال مختلف ہیں، ایک قول یہ ہے کہ حضرت معاویہ<span dir=""LTR""></span>نے سفیان بن عوف<span dir=""LTR""></span>کی سرکردگی میں ایک لشکر قسطنطنیہ روانہ کیا تھا جس میں حضرت ابن عباس<span dir=""LTR""></span>، ابن زبیر<span dir=""LTR""></span>اور ابو ایوب الانصاری<span dir=""LTR""></span>موجود تھے اور اسی میں حضرت ابو ایوب <span dir=""LTR""></span>کی وفات ہوئی۔ علامہ عینی<span dir=""LTR""></span>نے اس قول کو زیادہ راجح قرار دیا ہے ۔ قلت الاظھر ان ھوٴلاء السادات من الصحابة کانوا مع سفیان ھذا و لم یکونوا مع یزید بن معاویة لانہ لم یکن اھلا ان یکون ھوٴلاء السادات فی خدمتہ یہ زیادہ ظاہر ہے کہ یہ اکابر صحابہ سفیان کے ساتھ ہوں گے یزید بن معاویہ کے ساتھ نہیں؛ کیونکہ وہ اس بات کا اہل نہ تھا کہ یہ حضرات صحابہ<span dir=""LTR""></span>اس کی خدمت میں رہیں۔ (عمدة القاری ص۱۹۸، ۱۹۹ج۱۴ادارة الطباعة المنیرة، وکذا فی طبع دار الفکر)لیکن تاریخی طور پر یہ قول زیادہ مشہور ہے کہ قسطنطنیہ پر مسلمانوں کا پہلا حملہ یزید بن معاویہ کی سرکردگی میں ہوا ہے ۔ اس سے بعض علماء نے یزید بن معاویہ کی فضیلت اخذ کی ہے ؛ لیکن حافظ ابن حجر<span dir=""LTR""></span>، علامہ بدر الدین عینی <span dir=""LTR""></span>اور دوسرے علماء محققین نے اس کی تردید کرتے ہوئے یہ لکھا ہے کہ حدیث مذکور میں ایک عام حکم دیا گیا ہے کسی فرد کی تخصیص نہیں، لہٰذا یہ ہو سکتا ہے کہ کوئی شخص دوسرے اسباب کی بناء پر اس عام حکم سے خارج ہو۔ (فتح الباری ج۶ص۷۸) گویا یہ ایسا ہی ہے جیسے حدیث شریف میں فرمایا گیا ہے من قال لا الہ الا اللہ دخل الجنة جو شخص لا الہ الا اللہ کہے وہ جنت میں داخل ہوگا۔ ظاہر ہے کہ یہ ایک عام حکم ہے اور لا الہ الا اللہ کہنے کا تقاضا تو یہی ہے کہ وہ جنت میں داخل ہو، لیکن اگر دوسرے گناہوں کا ارتکاب کرے یا بعد میں مرتد ہو جائے تو وہ اس عام حکم سے خارج ہو جائے گا۔ صحیح بات یہ ہے کہ اس حدیث کا اصل مقصد قسطنطنیہ کے جہاد کی ترغیب دینا اور اس جہاد میں شرکت کی فضیلت کا اظہار ہے ، جس کو یہ فضیلت حاصل ہوتی ہے اس کا انکار کرنا بھی غلط ہے ۔لیکن اس فضیلت کی بناء پر اس کے دوسرے ناجائز افعال کا جواز تلاش نہیں کیا جاسکتا، یزید بن معاویہ نے اگر اس جہاد میں شرکت یا اس کی سربراہی کی تو بلاشبہ اس کا یہ عمل تیک اور باعث اجر ہے ، لیکن اس نیک عمل سے ان ناجائز افعال کا جواز ثابت نہیں کیا جاسکتا جو اس نے اپنے عہد حکومت میں انجام دئیے ہوں، چنانچہ اہل سنت و الجماعة کا مسلک اس کے بارے میں یہی ہے کہ وہ مسلمان تھا اسی لئے محقق علماء نے اس پر لعنت کرنے کو جائز قرار نہیں دیا اور نہ یہ کہنا درست ہے کہ قیامت میں اس کی بخشش نہیں ہوگی۔ اس نے اپنے عہد حکومت میں بلاشبہ بعض ناجائز افعال کئے ، ان افعال کو ناجائز قرار دیا جائے گا۔ اس کے بعد معاملہ اللہ کے ساتھ ہے وہ چاہے تو مغفرت کر دے اور چاہے تو سزا دے ، ہمارے پاس کوئی ایسا ذریعہ نہیں ہے کہ جس سے دنیا میں اس کے مغفور لہ یا معذب ہونے کا فیصلہ کر سکیں۔ یزید کے بارے میں اہل سنت کے مسلک کی بہترین ترجمانی علامہ ابن تیمیہ<span dir=""LTR""></span>نے ان الفاط میں کی ہے الناس کی یزید طرفان و وسط قوم یعتقدون انہ من الصحابة او من الخلفاء الراشدین المھدیین او من الانبیاء و ھذا کلہ باطل وقوم یعتقدون انہ کافر منافق فی الباطن ........ و کلا القولین باطل یعلم بطلانہ کل عاقل فان الرجل ملک من ملوک المسلمین و خلیفة من الخلفاء الملوک لا ھذا و لا ھذا۔ (منھاج السنة علامہ ابن تیمیہ<span dir=""LTR""></span>ج۲ص۳۲۱، طبع مکتبة الریاض الحدیثة ریاض) اس سے صاف ظاہر ہوتا ہے کہ یزید کو خلفائے راشدین مہدیین میں سے سمجھنا بھی غلط ہے اور اسے کافر منافق قرار دینا بھی صحیح نہیں۔ اہل حق کا مسلک اس افراط و تفریط کے درمیان ہے ، اس اعتدال پر قائم رہنا چاہئے اور اس قسم کی فضول بحثوں میں نزاع و جدال میں اپنی عمر کے اوقات صرف کرنے سے اجتناب کرنا چاہئے ۔( فتاوی عثمانی : ۱۹۴/۱)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160674,deoband,عقائد و  ایمانیات,حدیث و سنت
