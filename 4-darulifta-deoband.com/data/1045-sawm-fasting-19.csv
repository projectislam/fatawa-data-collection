issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/sawm-fasting/66376,رمضان میں فجر كی اذان میں اگر پانچ منٹ کے بجائے 3 منٹ کی احتیاط کی جائے تو اسکا کیا حکم ہے ؟,کیا فرماتے ہیں مفتیانِ کرام مسائل درج ذیل کے بارے میں 1- سہارنپور اور اطراف و جوانب میں اوقاتِ نماز کے لئے رحیمی دوامی جنتری رائج ہے اس کے پہلے صفحے پر ہدایت درج ہے کہ اس جنتری کے اوقات سے احتیاطاً کم از کم پانچ منٹ بعد اذان کہی جائے اس احتیاط کا کیا حکم ہے اور اس احتیاط پر عمل کرنا ضروری ہے یا نہیں؟ 2- دیکھا یہ گیا ہے کہ رمضان المبارک میں اکثر مساجد میں اذانِ فجر جنتری میں درج بالکل ابتدائی وقت پر ہوتی ہے اور اذان مکمل ہوتے ہی نمازی حضرات فجر کی سنّتوں کی نیت باندھ لیتے ہیں جبکہ ابھی احتیاط کے بمشکل دو منٹ گزرے ہوتے ہیں۔ اس صورت میں ایسی اذان اور سنتوں کے بارے میں کیا حکم ہے ؟ اور 3- اگر پانچ منٹ کے بجائے 3 منٹ کی احتیاط کی جائے تو اسکا کیا حکم ہے ؟,"<p>بسم الله الرحمن الرحيم</p><p> Fatwa ID: 946-1049/N=10/1437

 (۱) : رحیمی دوامی جنتری کے حساب سے اذان فجر میں پانچ منٹ کی احتیاط ناکافی ہے ؛ بلکہ کم از کم دس منٹ کی احتیاط چاہیے۔ اور یہ احتیاط لازم ہے، محض مستحب نہیں ہے؛ کیوں کہ جدید فلکی حسابات کی روشنی میں جو جنتریاں تیار کی گئی ہیں، جیسے: جناب عبد الحفیظ منیار صاحب سورت کی برائے دیوبند تیار کردہ جنتری اور جناب انس صاحب کی دائمی اوقات الصلوة کی روشنی میں دیوبند کے لیے تیار کردہ جنتری، ان کا جب قاسمی دوامی جنتری (جو رحیمی دوامی جنتری اور دوامی اشرف التقویم اوقات نماز وغیرہ کے تقریبا مکمل طور پر موافق ہے) سے موازنہ کیا گیا تو اکثر تاریخوں میں پانچ سے زائد منٹ کا فرق ظاہر ہوا، یعنی: جدید جنتریوں میں صبح صادق کا وقت قدیم جنتریوں سے پانچ، سات منٹ کے بعد ہے، بالخصوص مئی کے اواخر، جون اور جولائی میں؛ بلکہ جناب عبد الحفیظ منیارصاحب سورت کی جنتری کے حساب سے بعض تاریخوں میں ۸ اور بعض میں ۹/ منٹ کا فرق نکلا، جب کہ یہ ساری جنتریاں ۱۸/ ڈگری صبح صادق کے حساب پر تیار کی گئی ہیں؛ اس لیے جدید جنتریوں کی رعایت میں اذان فجر میں کم از کم پانچ منٹ کی احتیاط ناکافی ہے، کم از کم دس منٹ کی احتیاط ضروری ہے ؛ بلکہ حضرت مولانا تھانوی نے تو اپنے زمانے میں جب کہ یہ جدید جنتریاں نہیں آئی تھیں اذان فجر میں کم از کم دس منٹ کی احتیاط لازم قرار دی ہے ۔ 
 چناں چہ حضرت والا رحمہ اللہ ”دوامی اشرف التقویم اوقات نماز“ کے شروع میں تحریر فرماتے ہیں : 
 ” نقشہ ہذا میں صبح صادق کا جو وقت درج ہے، وہ اصول علم ہیئت جدید اور مشاہدہ سے بالکل ابتدائے صبح ہے، مگر احتیاطاً یہ لازمی ہے کہ صبح کی اذان اس سے کم از کم دس منٹ بعد کہی جائے، سحری ۲۰ منٹ پہلے ختم کردی جائے، اس میں بد احتیاطی سے کام نہ لیا جائے۔ “ 
 اسی طرح ختم سحر میں بھی کم از کم آٹھ دس منٹ کی احتیاط کی جائے، حضرت مولانا تھانوی نے تو کم از کم بیس منٹ کی احتیاط بتائی ہے (جیسا کہ اوپر گذرا)، لیکن چوں کہ اس میں عوام کے لیے حرج ہے اور ۱۸/ ڈگری کے حساب پر تیار کردہ کسی جدید جنتری میں ان قدیم جنتریوں سے پہلے وقت سحر ختم نہیں ہوتا، البتہ بعض قدیم جنتریوں میں کچھ منٹ کا فرق ہے اور گھڑی کا مکمل طور پر صحیح ہونا بھی ضروری نہیں ہے ؛ اس لیے دس منٹ بہر حال احتیاط چاہئے، اس سے زیادہ احتیاط نہ کرنے میں کچھ حرج نہیں؛ کیوں کہ حضرت مولانا تھانوی نے ایک جگہ صرف دس پندرہ منٹ کی احتیاط تحریر فرمائی ہے ۔ 
چناں چہ حضرت والا بوادر النوادر (ص ۴۲۹ ) میں نقشہ: الساعات للطاعات کے بعد تنبیہات متعلقہ اوقات نماز وروزہ کے عنوان کے تحت، تنبیہ نمبر۹ کے ذیل میں تحریر فرماتے ہیں: 
 ” اگر سب میں مناسب احتیاط کرلی جاوے تو عملی غلطی سے حفاظت رہے گی؛ مثلاً صبح صادق کا جو وقت نقشہ میں ہے، اس سے دس یا پندرہ منٹ پہلے سحری چھوڑدیں“ ۔ 
 اور ختم سحر اور اذان فجر میں یہ احتیاط اس لیے بھی اہم وضروری ہے کہ حسابی نقطہ نظر سے تیار کی جانے والی جنتریاں محض ظنی وتخمینی ہوتی ہیں، قطعی ویقینی نہیں ہوتیں اور روزہ، نماز اور اذان سب میں احتیاط ضروری ہے، احتیاط بالائے طاق رکھ کر ماہ رمضان کے روزے مشکوک کرنا یا اذان اور نمازمشکوک کرنا ہرگز صحیح نہیں ہے۔ 
حضرت مولانا مفتی محمد شفیع صاحب نور اللہ مرقدہ فرماتے ہیں: 
 ”میں قدیم جنتری کے اوقات کو حسابی اعتبار سے صحیح سمجھتا ہوں، البتہ یہ حسابات خود یقینی نہیں ہوتے، نماز روزہ کے معاملہ میں احتیاط ہی کا پہلو اختیار کرنا چاہیے۔ “ (احسن الفتاوی ۲: ۱۹۱، مطبوعہ: ایچ، ایم، سعید کراچی) ۔ 
فقہائے کرام نے صراحت فرمائی ہے کہ صحیح قول کے مطابق شک وتردد کے ساتھ سحری میں تاخیر کرنا مکروہ ہے، ومحل الاستحباب إذا لم یشک في بقاء اللیل، فإن شک کرہ الأکل فی الصحیح کما فی البدائع أیضاً ( رد المحتار، کتاب الصوم ۳: ۴۰۰، مطبوعہ: مکتبہ زکریادیوبند)، ویکرہ تأخیرہ إلی وقت یقع فیہ الشک، ھندیة (حاشیة الطحطاوي علی المراقیص ۶۸۳ مطبوعہ: دار الکتب العلمیة، بیروت) ۔ 
فتاوی رشیدیہ (ص ۴۶۲، مطبوعہ: گلستاں کتاب گھر، دیوبند) میں ہے: 
 ”سحری کھانے کے اندر تاخیر مستحب ہے اور ایسی تاخیر کہ جس سے شک واقع ہوجائے، اس سے بچنا واجب ہے“ ۔ 
فتاوی محمودیہ (۵: ۳۶۲، سوال: ۲۱۵۷، مطبوعہ: ادارہ صدیق ڈابھیل) میں مختلف اوقات کی جنتریوں کے متعلق ایک سوال کے جواب میں ہے: 
 ”اگر سحری صبح کے وقت مشتہرسے قبل ختم کردی جائے اور نماز فجر اسفار میں ادا کی جائے جو کہ اصل مذہب ہے تو کوئی خدشہ نہ رہے یا اسفار میں نہ ہو تو کم از کم اتنا تو لحاظ کرلیا جائے کہ یہ#خدشہ دفع ہوکرنماز بالتعیین صحیح وقت پر ادا ہو۔ “ 
اسی لیے گذشتہ سال (شعبان۱۴۳۶ھ میں) حضرت مولانا مفتی حبیب الرحمن صاحب خیرآبادی دامت برکاتہم (مفتی دار العلوم دیوبند) نے دار الافتا کے دیگر مفتیان کرام سے مشورہ کے بعد حضرت مولانا مفتی ابو القاسم نعمانی صاحب دامت برکاتہم (مہتمم دار العلوم دیوبند) کی خدمت میں یہ تحریر فرمایا: 
 ”دار العلوم کی طرف سے شائع ہونے والے نقشہ اوقات سحر وافطار میں وقت اذان فجر کا ایک خانہ بڑھادیا جائے اور منتہائے سحر سے دس منٹ بعد اذان فجر کا وقت درج کردیا جائے اور نوٹ میں یہ لکھ دیا جائے : اذان فجر کا وقت احتیاطاً ختم سحر کے دس منٹ بعد درج کیا گیا ہے۔ “ 
کیوں کہ اس صورت میں احتیاط بھی ہے، اور دیگرجنتریوں کے حساب سے بھی ہر موسم وتاریخ میں فجر کا وقت شروع ہوجاتا ہے؛ چناں چہ حضرت مہتمم صاحب دامت برکاتہم نے دار الافتا کی تجویز قبول فرماتے ہوئے متعلقہ شعبہ کو اس کا حکم صادر فرمایا اورگذشتہ سال اور امسال بھی دار العلوم کے نقشہ اوقات سحر وافطار میں اذان فجر کا خانہ بڑھایا گیا اور یہ نوٹ بھی تحریر کیا گیا : ” اذان فجر کا وقت احتیاطاً ختم سحر کے دس منٹ بعد درج کیا گیا ہے۔ “ 
اور جب مظاہر علوم سہارن پور کے مفتیان کرام اور ذمہ دار حضرات کو اس کا علم ہوا تو ان حضرات نے بھی اس تجویز سے اتفاق کرتے ہوئے اسے قبول فرمایا اور ان حضرات نے بھی اپنے یہاں سے شائع ہونے والے نقشہ اوقات سحر وافطار میں اذان فجر کے خانہ کا اضافہ فرمایا اور اس میں منتہائے سحر سے دس منٹ کے بعد اذان فجر کا وقت درج کروایا۔ 
 (۲) : آپ کے یہاں بعض یا اکثر مساجد میں اگر رحیمی دوامی جنتری کے حساب سے وقت سحر ختم ہوتے ہی اذان فجر کہہ دی جاتی ہے اور اذان کے فوراً بعد لوگ سنتوں میں مشغول ہوجاتے ہیں تو یہ طریقہ صحیح نہیں، قابل اصلاح ہے، اس صورت میں اذان اور سنتیں دونوں مشکوک ہوتی ہیں؛ اس لیے ختم سحر سے کم از کم دس منٹ بعد ہی اذان کہی جائے اور اس کے پانچ یا دس منٹ بعد نماز فجر شروع کی جائے تاکہ اذان اور نماز دونوں یقینی طور پر فجر کا وقت شروع ہوجانے کے بعد ہوں، نیزبعض حضرات فجر کا وقت تبین صبح صادق پر مانتے ہیں؛ اس لیے بھی ختم سحر سے کم از کم دس منٹ کے بعد ہی اذان کہنی جائے۔ 
 (۳) : اذان فجر میں ختم سحر سے کم از کم دس منٹ احتیاط کی جائے، اس سے کم احتیاط ناکافی ہے جیسا کہ اوپر نمبر ایک میں تفصیل سے ذکر کیا گیا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66376,deoband,عبادات,صوم
01-Sep-2020,https://darulifta-deoband.com/home/ur/sawm-fasting/66297,کیا تراویح کی نماز بچہ پڑھا سکتا ہے یا نہیں؟,کیا تراویح کی نماز بچہ پڑھا سکتا ہے یا نہیں؟,"<p>بسم الله الرحمن الرحيم</p><p> Fatwa ID: 797-776/Sd=9/1437

تراویح کی امامت کے لیے بھی امام کا بالغ ہونا شرط ہے، نابالغ بچہ کی امامت صحیح نہیں ہے۔ عن عطاء قال: لا یوٴم الغلام الذي لم یحتلم۔ (المصنف لعبد الرزاق ۲/۳۹۸ رقم: ۳۸۴۵)عن عطاء وعمر بن عبد العزیز قالا : لا یوٴم الغلام قبل أن یحتلم فی الفریضة ولا غیرہا۔ (المصنف لابن أبي شیبة ۳/۲۰۶ رقم: ۳۵۲۴ المجلس العلمي)وذکر في بعض کتب الفتاویٰ: أنہ لا یجوز أن یؤم البالغین في التراویح أیضا وہو المختار۔ (حلبي کبیر ۴۰۸ لاہور)لا یصح اقتداء البالغ غیر البالغ فی الفرض وغیرہ۔ (حلبي کبیر ۵۱۶ لاہور، عنایة علی فتح القدیر ۱/۳۵۷ دار الفکر بیروت، الفتاویٰ الہندیة ۱/۸۵) ولا یصح اقتداء الرجل بامرأة و صبي مطلقا ولو فی جنازة ونفل علی الأصح۔ (درمختار) والمختار أنہ لا یجوز في الصلوات کلہا والمراد بالسنن المطلقة السنن الرواتب۔ (درمختار مع الشامي ۲/۳۲۲ زکریا) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66297,deoband,عبادات,صوم
01-Sep-2020,https://darulifta-deoband.com/home/ur/sawm-fasting/66249,ایسے امام کے پیچھے تراویح پڑھنا جو قرآن کریم دیکھ کرامامت کراتا ہو,میں حنفی ہوں اور کیا میں ایسے شافعی امام کے پیچھے تراویح پڑھ سکتا ہوں ، جو کہ نماز جماعت میں قرآن کریم دیکھ کر امامت کراتا ہو؟اگر جائز یا مستحب نہیں، تو پھر اگر تراویح کے لیے دوسری مسجد قریب نہ ہو تو اس صورت میں کیا میں اپنی تراویح خود ہی تنہا پڑھ سکتا ہوں؟ شکریہ,"<p>بسم الله الرحمن الرحيم</p><p> Fatwa ID: 1026-1018/L=9/1437

قرآن دیکھ کر پڑھنے سے نماز فاسدہوجاتی ہے؛ اس لیے ایسے امام کی اقتداء میں نماز تراویح ادا کرنا جو قرآن دیکھ کر تلاوت کرتا ہو درست نہیں، اگر تراویح کے لیے دوسری مسجد قریب نہ ہو تو اپنی تراویح خود تنہا پڑھ لی جائے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66249,deoband,عبادات,صوم
01-Sep-2020,https://darulifta-deoband.com/home/ur/sawm-fasting/66106,کیا صیح صادق اور ختم سحر کا وقت الگ الگ ہے ؟,میں اس کی وضاہت چاہتا ہوں کہ کیا صیح صادق اور ختم سحر کا وقت الگ الگ ہے ؟ ہمارے یہاں مساجد میں جو اوقات نماز کا بورڈ لگا ہوتا ہے اس میں یہ دونوں ایک ساتھ لکھے ہوتے ہیں اور جو وقت لکھا جاتا ہے وہ تقویم کے وقت سے ۶ منٹ قبل کا ہوتا ہے ، اس کے ساتھ ہی لاوڈسپیکر سے اعلاں کیا جاتا ہے جو کہ اصل وقت سے چھ منٹ قبل ہوتا ہے کہ سحر کا وقت ختم ہو گیا ہے جبکہ ابھی چھ منٹ باقی ہیں؛ زید اس اعلان کے وقت بیدار ہوا وہ یہ سوچ کر کہ سحر نہیں کی اور پست ہمتی کی وجہ سے روزہ قضا کر دیتا ہے حا لانکہ ایک گلاس دوھ پیکر روزہ رکھ سکتا تھا اس نے یہ سمجھ کر کر کہ کھانے کا وقت ختم ہو گیا قضا کردی؛ بکر بیمار ہے اور اسکو سحری میں دوا کھانی ہو تی ہے دوا نہ کھا سکنے کی وجہ سے روزہ قضا کر دیا حا لانکہ اسکے پاس بھی دوا کھانے کا وقت تھا اور وہ روزہ رکھ سکتا تھا؛ اس صورت میں ان کے روزہ قضا کی ذمہ داری کس کی ہے ؟ اسکے علاوہ غیر رمضاں کے مہینوں میں بھی اسی طرح اوقات لکھے جاتے ہیں اور اکژ مساجد میں اذاں کے اوقات کا لحاظ کئے بغیر فجر کی اذان وقت سے چھ منٹ قبل ہو جاتی ہے کیونکہ جو کوئی مسجد میں آیا اس نے بورڈ پر وقت دیکھ کر اذان دیدی اور گھر میں موجود خواتیں جو اذان کے انتظار میں تھیں نماز ادا کرلی۔ دیگر یہ کہ ایک شخص کو سفر کرنا تھا ا نے بھی اذان کے ساتھ ہی نماز ادا کرلی دیگر لوگوں نے سنت ادا کرلی۔ میرے ذہن میں یہ خدشات ہیں انکا کیا حل ہے اور کن حضرات کی اس میں کیا ذمہ داری ہے ؟ وضاحت فرمائیں۔ اس سے جڑا ہوا ایک سوال یہ ہے کہ سحر کے وقت رات کے ایک بجے سے لاوڈسپیکر پر کوئی دینی واعظ بلند آواز میں لگا دیا جا تا ہے اور اس طرح کے اعلان مختلف جگہ سے ہوتے رہتے ہیں کہ اب اتنا وقت باقی ہے اور چھ منٹ قبل اعلاں ہو تا ہے کہ وقت ختم ہوگیا کھا نا پینا بند کردیں؛ جواب رمضاں المبارک شروع ہونے سے قبل مل جائے تو نوازش ہوگی۔,"<p>بسم الله الرحمن الرحيم</p><p> Fatwa ID: 734-854/Sd=10/1437

(۱) اصلا تو صبح صادق اور ختم سحر کا وقت ایک ہی ہے، لیکن نماز اور روزے کے معاملے میں احتیاط کا پہلو اختیار کرنا ضروری ہے، آپ کے یہاں کی مساجد میں اگر صبح صادق اور ختم سحر کا وقت اصل وقت سے ۶/ منٹ قبل ایک ساتھ لکھا ہوا ہے، تو یہ صحیح نہیں ہے، اس سے لوگوں کی نمازیں مشکوک ہوجائیں گی، ختم سحری کا وہی وقت لکھنا چاہیے جو اصل صبح صادق کا ہے، البتہ نوٹ میں یہ لکھنے میں مضائقہ نہیں کہ احتیاطا سحری اصل وقت سے پانچ منٹ پہلے بند کر دی جائے، نیز اذان فجر کا وقت احتیاطا صبح صادق سے الگ لکھنا چاہیے، اذان فجر کا وقت ختم سحری کے وقت سے احتیاطا دس منٹ بعد لکھنا چاہیے اور آخر میں نوٹ میں یہ لکھ دینا چاہیے کہ ”اذان فجر کا وقت احتیاطا ختم سحر کے دس منٹ بعد درج کیا گیا ہے۔ ہمارے یہاں دار العلوم سے شائع ہونے والے نقشہ اوقات سحر و افطار میں اذان فجر کا خانہ ختم سحری سے الگ مستقل بنایا گیا ہے اور منتہائے سحر سے دس منٹ بعد اذان فجر کا وقت درج کیا گیا ہے اور نوٹ میں یہ لکھ دیا گیا ہے: ”اذان فجر کا وقت احتیاطا ختم سحر کے دس منٹ بعد درج کیا گیا ہے “ اس سے لوگوں کو مسئلے کی صحیح نوعیت معلوم ہوجائے گی اور اذان فجر یقینی طور پر صحیح وقت پر دی جائے گی اور ختم سحر کا صحیح وقت بھی معلوم ہوجائے گا، مسئلہ کا اصل حل یہی ہے، مساجد میں ختم سحر کا اعلان جو اصل وقت سے پانچ منٹ قبل کر دیا جاتا ہے، وہ احتیاطا کیا جاتا ہے۔ (۲) رات کے ایک بجے سے لاوٴڈ اسپیکر پر دینی وعظ وغیرہ لگانا صحیح نہیں ہے، اس سے دوسروں کی ضرورت اور عبادت میں خلل ہوتا ہے، اس طریقہ کو بند کرنا چاہیے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66106,deoband,عبادات,صوم
01-Sep-2020,https://darulifta-deoband.com/home/ur/sawm-fasting/66065,جو مریض روزہ رکھنے پر قادر ہیں اُن کو تو روزہ رکھنا ہی واجب ہے,ذیابطش کے مریضوں کے لیے رمضان کے روزے کے بارے میں کیا حکم ہے؟چونکہ وہ پابندی سے انسولین انجکیشن لیتے ہیں اور دوائی بھی کھاتے ہیں۔ڈاکٹروں کے مطابق روزہ رکھنے سے صحت کا مسئلہ درپیش ہوسکتاہے کم یا طویل مدت تک کے لیے۔ ایسی صورت حال میں آپ ذیابطشن کے مریضوں کے لیے کیا حکم فرماتے ہیں؟ہم میں سے اکثر ڈاکٹروں کے مشورہ کے خلاف روزہ رکھتے ہیں اور اپنی صحت کا خیال نہیں رکھتے ہیں ۔ براہ کرم، مشورہ دیں۔,"<p>بسم الله الرحمن الرحيم</p><p> </p><p>
	Fatwa ID: 978-974/H=10/1437<br>
	<br>
	ذیابطیش کے تمام مریضوں کا حکم یکساں نہیں ہے جو مریض روزہ رکھنے پر قادر ہیں اُن کو تو روزہ رکھنا ہی واجب ہے البتہ جن کو قدرت نہ ہو مثلاً ہر چار پانچ گھنٹے گذرنے پر اُن کو کچھ کھانا پینا ضروری ہو اور نہ کھانے کی صورت میں ان کا مرض خطرناک صورت اختیار کر لیتا ہوتو ایسے مریض فی الحال روزہ نہ رکھیں تو ان پر کچھ گناہ نہیں البتہ روزہ پر قادر ہوجائیں تو ان کے ذمہ قضاء واجب ہوگی مثلاً گرمی میں قدرت نہ ہو اور سردی میں روزہ رکھ لیں گے تو ایسے مریض سردی کے زمانہ میں قضاء روزے رکھیں گے اور بہتر یہ ہے کہ ہر مریض اپنی حالتِ واقعیہ مرض کی پیش کرکے اپنے متعلق حکم شرعی معلوم کرکے عمل کرے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66065,deoband,عبادات,صوم
01-Sep-2020,https://darulifta-deoband.com/home/ur/sawm-fasting/65995,ایک مسجد کی رقم دوسری مسجدوں میں دینا,کیا فرماتے ہیں مفتیان کرام مسئلہ ذیل کے بارے میں! رمضان میں ایک مسجد کے اخراجات کے لیے چندہ کیا گیا، اور پھر ختم تراویح پر اس میں سے حافظ صاحب اور امام صاحب کو ہدیہ دیا گیا، اور کچھ دوسری مسجدوں کے بھی حفاظ کو اسی میں سے ہدیہ دیا گیا، کیا ایسا کرنا درست ہے ؟ برائے کرم رہنمائی فرمائیں! محمد اظہر رانے بنور کرناٹک,"<p>بسم الله الرحمن الرحيم</p><p> Fatwa ID: 688-550/D=9/1437

ختم قرآن کے نام پر چندہ کرنا جائز نہیں۔ اخراجات کے لئے جو چندہ کیا گیا وہ رقم مسجد کے ضروری اور مناسب اخراجات میں خرچ کی جانی ضروری ہے۔ امام اور موٴذن کی تنخواہ بھی مسجد کے اخراجات میں شامل ہے پس اس میں دینا جائز ہے؛ لیکن ہدیہ دینا اور ختم قرآن کے موقع پر یا اس کی وجہ سے دینا جائز نہیں۔ اور دوسری مسجد کے امام کو دینا بھی جائز نہیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65995,deoband,عبادات,صوم
01-Sep-2020,https://darulifta-deoband.com/home/ur/sawm-fasting/65322,وضو کرتے ہوئے پانی حلق سے چلا گیا توکیا روزہ ٹوٹ جائے گا؟,بھول چوک سے کھانے سے روزہ برقرار رہتاہے؟ اور وضو کرتے ہوئے پانی حلق سے چلا گیا توکیا روزہ ٹوٹ جائے گا؟,"<p>بسم الله الرحمن الرحيم</p><p> Fatwa ID: 707-730/H=8/1437

اگر روزہ یاد تھا اور وضوء کرتے ہوئے خطاً حلق میں پانی چلاگیا تو ایسی صورت میں روزہ ٹوٹ جائے گا، ہکذا فی کتب الفقہ والفتاوی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65322,deoband,عبادات,صوم
01-Sep-2020,https://darulifta-deoband.com/home/ur/sawm-fasting/65245,اگر مرض کے بڑھنے کا یا رفتارِ صحت سست ہونے کا اندیشہ ہوتو کیا روزہ چھوڑا جاسکتا ہے؟,اگر کوئی السر(مہلک) بیماری میں مبتلا ہوتو وہ رمضان کے روزے کیسے رکھ سکتاہے؟کیا وہ روزہ چھوڑ سکتاہے؟اگر وہ روزہ چھوڑدے تو اس کے کفارے کاکیا طریقہ ہوگا؟یا جب وہ صحت یاب ہوجائے تو اس کو روزوں کی قضا رکھنی ہوگی؟اور اگر وہ ایک سال یا دوسال کے بعد بیماری سے صحت یاب ہوتاہے تو اس کے لیے کیا حکم ہوگا؟پ,"<p>بسم الله الرحمن الرحيم</p><p> Fatwa ID: 1029-1208/H=11/1437

اگر مرض کے بڑھنے کا یا دیرپا ہوجانے کا اندیشہ ہوتو روزہ چھوڑ سکتا ہے، ابھی فدیہ دینا جائز نہیں ہے، بلکہ اس سلسلے میں تفصیل ہے۔ اگر خدا ناخواستہ اسی بیماری میں انتقال ہوجائے تو ذمہ میں نہ قضاء واجب ہوگی اور نہ فدیہ، اور اگر تندرست ہو جائے تو صرف قضاء واجب ہوگی، فدیہ نہیں، اور اگر چند روز تندرست رہنے کے بعد انتقال ہوجائے تو ایام تندرستی کے فدیہ کی وصیت کرنا ضروری ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65245,deoband,عبادات,صوم
01-Sep-2020,https://darulifta-deoband.com/home/ur/sawm-fasting/61163,تراویح کے بعد ہماری مسجد میں ایک دن ایک بزرگ کا بیان تھا۔ ان کی آمد کا وقت ۱۱ بجے تھا۔اور ہماری تراویح وتر سمیت اس سے ۰۲ منٹ قبل ختم ہو جاتی ہے ۔ لہذا جو صاحب تراویح پڑھا رہے تھے انہوں نے تراویح کو لمبا کیا اور تراو یح کے بعد دیر تک دعا کرائی ۔ اور اس کے بعد وتر کی جماعت کرائِی ۔ مسجد میں یہ نوٹس کچھ دن پہلے ہی چسپاں کردیا گیا تھا کہ اس دن ان بزرگ کا بیان ۱۱ بجے ہوگا مگر یہ بات لوگوں کو نہیں بتاء گء تھی کہ نماز ختم ہونے میں تاخیر ہو گی۔ اس دن نماز ۰۲ منٹ دیر سے ختم ہوء۔ کیا ایسا کرنا درست ہے ؟,تراویح کے بعد ہماری مسجد میں ایک دن ایک بزرگ کا بیان تھا۔ ان کی آمد کا وقت ۱۱ بجے تھا۔اور ہماری تراویح وتر سمیت اس سے ۰۲ منٹ قبل ختم ہو جاتی ہے ۔ لہذا جو صاحب تراویح پڑھا رہے تھے انہوں نے تراویح کو لمبا کیا اور تراو یح کے بعد دیر تک دعا کرائی ۔ اور اس کے بعد وتر کی جماعت کرائِی ۔ مسجد میں یہ نوٹس کچھ دن پہلے ہی چسپاں کردیا گیا تھا کہ اس دن ان بزرگ کا بیان ۱۱ بجے ہوگا مگر یہ بات لوگوں کو نہیں بتاء گء تھی کہ نماز ختم ہونے میں تاخیر ہو گی۔ اس دن نماز ۰۲ منٹ دیر سے ختم ہوء۔ کیا ایسا کرنا درست ہے ؟,"<p>بسم الله الرحمن الرحيم</p><p> Fatwa ID: 1148-937/D=11/1436-U

ان باتوں کا تعلق انتظامی امور سے ہے جو مسجد میں متعارف طریق کے ضمن میں آتے ہیں، ہمیں آپ کی مسجد اور وہاں کے مصلیان کے درمیان متعارف طریق کا علم نہیں ہے، نیز امام صاحب کا نماز لمبی کرنا اور دعا دیر تک مانگنا اس کا حکم بھی نیت پر مبنی ہے، لہٰذا صورت مسئولہ کا (تفصیل جانے بغیر) کوئی حکم نہیں لکھا جاسکتا، مقامی مفتیان کرام سے رجوع کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61163,deoband,عبادات,صوم
01-Sep-2020,https://darulifta-deoband.com/home/ur/sawm-fasting/61027,اعتکاف میں غسل مسنون کا حکم,کیا فرماتے ہیں علمائے کرام اس مسئلہ کے بارے میں کہ اعتکاف مسنون میں معتکف غسل مسنون کے لئے باہر جا سکتا ہے یا نہیں؟اگر نہیں تو اس میں اگر اعتکاف شروع کرنے سے قبل غسل مسنون کے لئے باہر نکلنے کی نیت کرلے تو کیاحکم ہوگا؟,"<p>بسم الله الرحمن الرحيم</p><p> Fatwa ID: 663-663/Sd=11/1436-U

اعتکاف مسنون میں معتکف کے لیے مسنون غسل کی وجہ سے مسجد شرعی کے باہر نکلنا جائز نہیں ہے اور اگر شخص مسنون اعتکاف شروع کرنے سے پہلے ہی غسل مسنون کے لیے باہر نکلنے کی نیت کرلے، تو ایسی صورت میں بہت سے مفتیان کرام نے باہر نکلنے کی گنجائش دی ہے؛ لیکن بعض مفتیان کرام کی رائے اس صورت میں بھی عدم جواز ہی کی ہے، لہٰذا احتیاط اسی میں ہے کہ اس صورت میں بھی باہر نہ نکلا جائے۔ (دونوں مسئلوں کی تحقیق کے لیے دیکھیے: حاشیہ ”اعتکاف کے فضائل ومسائل“ ص: ۱۸۸-۱۹۲، ۱۹۶-۱۹۹)۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61027,deoband,عبادات,صوم
01-Sep-2020,https://darulifta-deoband.com/home/ur/sawm-fasting/61021,روزہ كی حالت میں بیوی كا بوسہ لینا,آپ نے اپنے ایک فتوی میں کہا ہے کہ روزے کی حالت میں بیوی کو بوسہ کرنے اور گلے لگانے سے روزہ نہیں ٹوٹتا اگر دونوں ڈسچارج نہیں ہوتے ہیں، لیکن حدیث میں لکھا ہے کہ روزہ کی حالت میں بیوی کی طرف نگاہ بھر کر دیکھنا بھی منع ہے۔,"<p>بسم الله الرحمن الرحيم</p><p> Fatwa ID: 1014-1018/N=11/1436-U

بہتر ہوتا کہ آپ اس حدیث کا عربی متن اور حوالہ درج کردیتے، جس میں روزہ کی حالت میں بیوی کو نگاہ بھر کر دیکھنے سے منع کیا گیا ہے؛کیوں کہ ایسی کوئی حدیث اب تک میری نظر سے نہیں گذری، البتہ حضرت شیخ الحدیث نور اللہ مرقدہ نے فضائل رمضان میں مشائخ کے حوالہ سے روزے کے آداب میں ایک ادب یہ نقل فرمایا ہے:نگاہ کی حفاظت کی کی جائے کہ کسی بے محل جگہ پر نہ پڑے حتی کہ کہتے ہیں کہ بیوی پر بھی شہوت کی نگاہ نہ پڑے (فضائل رمضان ص ۲۷) ، پس روزہ کی حالت میں بیوی کو شہوت کے ساتھ نہ دیکھنا از قبیل آداب ہے، ناجائز وحرام نہیں ہے۔ اور روزہ کی حالت میں شہوت کے ساتھ بیوی کا بوسہ لینا یا اسے گلے لگانا بھی ناجائز نہیں، اور اگر انزال نہ ہو تو اس سے روزہ بھی نہیں ٹوٹتا، متعدد احادیث سے اس کا جواز اور انزال نہ ہونے کی صورت میں روزے کا نہ ٹوٹنا ثابت ہے، چناں چہ حضرت عائشہ صدیقہ سے روایت ہے کہ رسول اللہ صلی اللہ علیہ وسلم روزہ کی حالت میں بوسہ وغیرہ لے لیا کرتے تھے، اور حضرت عمر سے روایت ہے کہ مجھ سے روزہ کی حالت میں اس طرح کا عمل ہوگیا، میں نے رسول اللہ صلی اللہ علیہ وسلم سے آکر عرض کیا : آج مجھ سے ایک بھاری کام ہوگیا، میں نے روزہ کی حالت میں بوسہ لے لیا، تو آپ صلی اللہ علیہ وسلم نے ارشاد فرمایا: اگر کوئی روزہ کی حالت میں منھ میں پانی لے کر کلی کردے تو کیا اس سے روزہ پر کوئی فرق پڑے گا؟ حضرت عمر نے فرمایا: نہیں، آپ صلی اللہ علیہ وسلم نے فرمایا: پس روزہ جاری رکھو۔ البتہ اگر انزال یا جماع کا اندیشہ ہو تو روزہ کی حالت میں بوسہ لینا یا گلے لگانا مکروہ ہے؛ اسی لیے بعض روایات میں ہے کہ آپ صلی اللہ علیہ وسلم نے ایک نوجوان کو روزہ کی حالت میں بوسہ لینے سے منع فرمایا اور ایک عمر دراز صحابی نے دریافت کیا تو آپ صلی اللہ علیہ وسلم نے انھیں اجازت دیدی قال في ملتقی الأبحر (مع المجمع والدر، کتاب الصوم ۱: ۳۶۱، ۳۶۲ ط دار الکتب العلمیة بیروت) : أو قبل أو لمس إن أنزل وٴفطر وإلا لا اھ وفی الدر المنتقی:أو قبل ولو قبلة فاحشة بأن یدغدغ أو یمص شفتیھا أو لمس ولو بحائل توجد معہ الحرارة إن أنزل لو منیاً أفطر فلو مذیا لا یفطر اھ وقال فی الدر (مع الرد، کتاب الصوم، باب ما یفسد الصوم وما یفسدہ ۳: ۳۶۷-۳۷۳ ط مکتبة زکریا دیوبند) :أو قبل ولم ینزل ……لم یفطراھ وقال فی البدائع (کتاب الصوم ۲: ۶۳۶، ۶۳۷ ط دار الکتب العلمیة بیروت) : ولا بأس للصائم أن یقبل ویباشر إذا أمن علی نفسہ ما سوی ذلک، أما القبلة فلما روي أن عمر رضي اللہ عنہ سأل رسول اللہ صلی اللہ علیہ وسلم عن القبلة للصائم؟ فقال:”أرأیت لو تمضمضت بماء ثم مججتہ أکان یضرک؟“ قال: ”فصم إذن“، وفي روایة أخری عن عمر رضي اللہ عنہ أنہ قال:ھششت إلی أھلي، ثم أتیت رسول اللہ صلی اللہ علیہ وسلم، فقلت: إني عملت الیوم عملاً عظیماً، إني قبلت وأنا صائم، فقال:”أرأیت لو تمضضت بماء أکان یضرک؟“ قلت: لا، قال:”فصم إذن“، وعن عائشة رضی اللہ عنھا أنھا قالت:”کان رسول اللہ صلی اللہ علیہ وسلم یقبل وھو صائم“، وروي:أن شاباً وشیخاً سألا رسول اللہ صلی اللہ علیہ وسلم عن القبلة للصائم فنھی الشاب ورخص للشیخ، وقال:”الشیخ أملک لإربہ، وأنا أملککم لإربہ“، وفي روایة:”الشیخ یملک نفسہ“، وأما المباشرة فلما روي عن عائشة رضي اللہ عنھا ”أن رسول اللہ صلی اللہ علیہ وسلم کان یباشر وھو صائم، وکان أملککم لإربہ“ اھ وقال فی الدر (مع الرد ۳:۳۹۶منہ:وکرہ قبلة ومس ومعانقة …إن لم یأمن المفسد وإن أمن لا بأس اھ، وفی الرد: قولہ:”إن لم یأمن المفسد“:أي: الإنزال أو الجماع۔ إمداد، قولہ: ” وإن أمن لا بأس “ظاھرہ أن الأولی عدمھا، لکن قال فی الفتح: وفی الصحیحین أنہ علیہ الصلاة والسلام کان یقبل ویباشر وھو صائم، وروی أبو داود بإسناد جید عن أبي ھریرة أنہ علیہ الصلاة والسلام سألہ رجل عن المباشرة للصائم فرخص لہ وأتاہ آخر فنھاہ فإذا الذي رخص لہ شیخ، والذي نھاہ شاب اھ اھ۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61021,deoband,عبادات,صوم
01-Sep-2020,https://darulifta-deoband.com/home/ur/sawm-fasting/61018,رمضان کے اخیر میں افطار کے فورا`بعد جب کہ جماعت کے لئے جارہاتھاتو پیچھے سے آواز آئی کہ تیرا روزہ قبول ہوا ۔ میں پیچھے مڑ کر دیکھا تو کچھ نہیں آیا ۔ براہ کرم، رہنمائی فرمائیں۔ ، الحمد للہ، میں سچا مومن ہوں اور متبع علمائے حق ہوں۔,رمضان کے اخیر میں افطار کے فورا`بعد جب کہ جماعت کے لئے جارہاتھاتو پیچھے سے آواز آئی کہ تیرا روزہ قبول ہوا ۔ میں پیچھے مڑ کر دیکھا تو کچھ نہیں آیا ۔ براہ کرم، رہنمائی فرمائیں۔ ، الحمد للہ، میں سچا مومن ہوں اور متبع علمائے حق ہوں۔,"<p>بسم الله الرحمن الرحيم</p><p> Fatwa ID: 667-667/Sd=11/1436-U

اگر حقیقت میں یہ آواز غیب سے آئی تھی، تو یہ ایک بشارت تھی، دنیا میں اِس طرح کی بشارت کا ملنا مستبعد نہیں ہے، اس کا تقاضہ یہ ہے کہ اعمال کا مزید اہتمام کیا جائے اور اعمال کو اچھے سے اچھا کرنے کی کوشش کی جائے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61018,deoband,عبادات,صوم
31-Aug-2020,https://darulifta-deoband.com/home/ur/sawm-fasting/60872,عید الفطر,یہ فرضی سوالات نہیں، حقیقی ہیں۔ جوابات کا انتظار رہے گا۔ اس سال زید عید الفطر کے روز سعودیہ سے فجر کی نماز پڑھ کر بغیر کھائے پیئے پاکستان اپنے شہر زوال شرعی سے پہلے پہنچا ہے ،جہاں آخری روزہ ہے ۔ کیا زوال سے پہلے نیت کرنے سے زید کا روزہ ہو گا، یا ابتدائی وقت کیونکہ عید کا تھا روزہ نہیں ہو گا؟ بکر کا نابالغ بیٹا، رشتہ داروں کے پاس باہر کے ملک گیا ہوا ہے ۔ بکر اس کا صدقة الفطر اپنے ملک کے اعتبار سے دے گا یا جہاں بیٹا ہے وہاں کے اعتبار سے ؟,"<p>بسم الله الرحمن الرحيم</p><p> Fatwa ID: 682-682/Sd=11/1436-U

(۱) صورت مسئولہ میں زوال سے پہلے نیت کرنے کی صورت میں زید کا روزہ شرعاً معتبر ہوگا۔ قال الحصکفي: وسبب صوم رمضان شہود جزء من الشہر من لیل أو نہار - واختار فخر الإسلام وغیرہ أنہ الجزء الذي یمکن إنشاء الصوم فیہ من کل یوم - قال ابن عابدین قولہ: ”الذي یمکن إنشاء الصوم فیہ“ وہو ما کان من طلوع الفجر الصادق إلی قبیل الضحوة الکبری․ (رد المحتار مع الدر المختار: ۳/ ۲۹۷-۲۹۸، کتاب الصوم: ط: دار إحیاء التراث العربي، بیروت)
(۲) بکر اپنے ملک کے اعتبار سے بیٹے کا صدقة الفطر دے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60872,deoband,عبادات,صوم
01-Sep-2020,https://darulifta-deoband.com/home/ur/sawm-fasting/60784,ہمارے ملک پاکستان میں مرکزی رویت ہلال کمیٹی فلکیات کلی بنیاد پر فیصلہ تو نہیں کرتی لیکن فلکیات اور موسمیات وغیرہ سے رپورٹ طلب شہادت کی صحت کو جانچنے اور پرکہنے کے طور پر فلکیات سے مدد لیتی ہے ۔ کیا شہادت کو پرکہنے کے لئے علم فلکیات سے مدد لینا جائز ہے یا نہیں ؟,ہمارے ملک پاکستان میں مرکزی رویت ہلال کمیٹی فلکیات کلی بنیاد پر فیصلہ تو نہیں کرتی لیکن فلکیات اور موسمیات وغیرہ سے رپورٹ طلب شہادت کی صحت کو جانچنے اور پرکہنے کے طور پر فلکیات سے مدد لیتی ہے ۔ کیا شہادت کو پرکہنے کے لئے علم فلکیات سے مدد لینا جائز ہے یا نہیں ؟,"<p>بسم الله الرحمن الرحيم</p><p> Fatwa ID: 1014-1014/M=11/1436-U

چاند کے ثبوت کے لیے فلکیاتی حساب کو شرعاً معیار نہیں بنایا جاسکتا؛ بلکہ چاند کے ثبوت کا مدار وٴیت بصری پر ہے، فلکیاتی حساب سے یقینی علم حاصل نہیں ہوتا؛ بلکہ محض تخمینی چیز ہے؛ البتہ گواہی کو پرکھنے کے لیے فلکیاتی حساب سے استفادہ ناجائز نہیں ہے۔
لا عبرة بقول الموٴقتین أي في وجوب الصوم علی الناس (الدر مع الرد: ۳/۳۵۴، ط: زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60784,deoband,عبادات,صوم
01-Sep-2020,https://darulifta-deoband.com/home/ur/sawm-fasting/60760,کیا چار کعات تراویح باجماعت دو قعدہ کے ساتھ ایک سلام سے پڑھ سکتے ہیں؟,کیا چار کعات تراویح باجماعت دو قعدہ کے ساتھ ایک سلام سے پڑھ سکتے ہیں؟,"<p>بسم الله الرحمن الرحيم</p><p> Fatwa ID: 934-925/N=11/1436-U

جی ہاں! چار رکعت تراویح با جماعت دو قعدہ کے ساتھ ایک سلام سے پڑھ سکتے ہیں، جائز ہے اور وہ چاروں رکعتیں تراویح شمار ہوں گی، البتہ چوں کہ توارث یہ ہے کہ تراویح کی ہر دو رکعتیں ایک سلام کے ساتھ پڑھی جائیں؛ اس لیے صحیح قول کے مطابق جان بوجھ کرتراویح کی چار یا اس سے زائد رکعتیں ایک سلام کے ساتھ پڑھنا مکروہ ہے۔ اور اگر دو رکعت پر قعدہ ہی نہیں کیا؛ بلکہ صرف قعدہ اخیرہ کیا تو مفتی بہ قول کے مطابق صرف دو رکعت تراویح شمار ہوں گی، باقی محض نفل، تراویح نہیں قال فی الدر ( مع الرد (کتاب الصلاة، باب الوتر والنوافل ۲: ۴۹۵، ۴۹۶ط مکتبة زکریا دیوبند): (بعشر تسلیمات)فلو فعلھا بتسلیمة؛ فإن قعد لکل شفع صحت بکراھة وإلا نابت عن شفع واحد، بہ یفتی اھ، وفی الرد: قولہ: (وصحت بکراھة)أي: صحت عن الکل وتکرہ إن تعمد، وھذا ھو الصحیح کما فی الحلبة عن النصاب وخزانة الفتاوی خلافاً لما فی المنیة من عدم الکراھة؛ فإنہ لا یخفی ما فیہ لمخالفتہ المتوارث الخ، قولہ: ( بہ یفتی) لم أر من صرح بھذا اللفظ ھنا، وإنما صرح بہ فی النھر عن الزاھدي فیما لو صلی أربعاً بتسلیمة وقعدة واحدة الخ۔ وقال الطحطاوي في حاشیتہ علی الدر (۱: ۲۹۶ ط مکتبة الاتحاد دیوبند): فلھذا نقل الحلبي عن النصاب والخزانة تصحیح أن ذلک یکرہ مع التعمد، قلت: وینبغياتباعہ انتھی، أبو السعود اھ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60760,deoband,عبادات,صوم
01-Sep-2020,https://darulifta-deoband.com/home/ur/sawm-fasting/60689,تراویح ختمِ قرآن,مسجد میں تراویح میں ختمِ قرآن والی رات میں شیرنی کے نام سے چندہ کرنا کیسا ہے ؟نیز ان پیسوں میں سے امام یا مؤذن اور تالی امام و سامع مؤذن کوبھی پیسا دینا کیسا ہے ؟,"<p>بسم الله الرحمن الرحيم</p><p> Fatwa ID: 671-537/Sn=10/1436-U

اگر یہ چندہ واقعةً ”شیرینی“ کے لیے ہوتا ہے تو یہ رسم ہے جو قابل ترک ہے، اگر مقصود حافظ وسامع کو معاوضہ دینے کے لیے چندہ کرنا ہے تو اس طرح کا چندہ کرنا شرعاً جائز نہیں ہے، فقہاء نے نماز میں قرآن کریم سنانے یا سننے پر معاوضہ کے لین دین کو ناجائز لکھا ہے؛ اس لیے اس مقصد سے چندہ کرنا بھی جائز نہیں ہے اور نہ ہی حافظ اور تالی کو معاوضہ دینا جائز ہے، اگر امام وموٴذن کی خدمت کرنی ہے تو انھیں ختم قرآن کے دن کے بہ جائے کسی اور موقع پر دیدیں؛ بلکہ بہتر ہے کہ ان کی ماہانہ تنخواہوں میں مناسب اضافہ کردیا جائے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60689,deoband,عبادات,صوم
01-Sep-2020,https://darulifta-deoband.com/home/ur/sawm-fasting/60659,سحری نہ کھانے کی وجہ سے روزہ قضا کر دیتے ہیں اس فعل کی شرعی کیا حیثیت ہے اور قوم کی کیا زمہ داری ہے,(۱) رمضان المبارک کے مہینہ کی کچھ باتوں کی وضاحت چاہتا ہوں۔ دیکھا یہ جارہا ہے کہ سحری میں ۲ یا ۲،۳۰ بجے سے لاوڈسپیکر پر اعلانات شروع کر دیے جاتے ہیں اور بلند آواز میں کوئِی قوالی یا وعظ مستقل طور پر چلتا رہتا ہے اسکی وجہ سے عوام کو پریشانی ہوتی ہے اسمیں وہ لوگ بھی ہیں جو روزہ کے مکللف نہیں ہیں انکی نیند خراب ہوتی ہے۔ (۲) اس کے علاوہ سحری کا وقت ختم ہونے سے ۶ منٹ قبل اعلان کیا جاتا ہے کہ سحری کا وقت بالکل ختم ہو گیا ہے کسی کو دوا کھانی ہوتی کچھ لوگ جو دیر سے اٹھے ہیں اس کم وقت میں سحری کر سکتے ہیں کم ہمت لوگ سحری نہ کھانے کی وجہ سے روزہ قضا کر دیتے ہیں اس فعل کی شرعی کیا حیثیت ہے اور قوم کی کیا زمہ داری ہے ۔ (۳) ایک دوسری بات یہ ہے افطار میں احتیاط کے طور پر تاخیر کی جارہی ہے اذان نہ کہ کر اعلان کیا جاتا ہے کہ افطار کا وقت ہو گیا ہے اور ازان ۱۰ منٹ بعد کہی جاتی ہے اسکی بھی وضاحت فرمائیں۔,"<p>بسم الله الرحمن الرحيم</p><p> Fatwa ID: 986-1029/N=11/1436-U

(۱) سحری کے وقت دو، ڈھائی بجے سے اعلانات کا سلسلہ شروع کردینا اور بآواز بلند کوئی وعظ وغیرہ سنانا امر منکر ہے اور یہ لاوٴڈ اسپیکر کا ظالمانہ استعمال ہے، اس سے برادران وطن ، بچے ، بوڑھے اور بیمار ومعذور حضرات کے علاوہ اللہ تعالی کے ان نیک بندوں کو بھی تکلیف ہوتی ہے جو اس وقت یکسوئی کے ساتھ عبادت کرنا چاہتے ہیں، نیز اس میں دینی باتوں کی بے احترامی بھی پائی جاتی ہے ؛کیوں کہ اکثر لوگ اس وقت اپنے کاموں میں لگے رہتے ہیں اور مستقل فارغ ہوکر وعظ وبیانات نہیں سنتے ،اور اگر لاوٴڈ اسپیکر پر وعظ اور بیانات محض بیدار کرنے یا بیدار رکھنے کے مقصد سے سنائے جاتے ہیں تویہ وعظ اور بیانات کا غیر مقصد (غیر محل )میں استعمال کرنا ہے، جو شرعاً مکروہ و برا ہے ۔
(۲) اس وقت یہ اعلان کیا جائے کہ سحری کا وقت ختم ہونے کے قریب ہے ؛لہٰذا سحری کھانا بند کردیں۔ نوٹ:۔ آج کل جو آخر وقت تک سحری کھانے کا رواج ہورہا ہے ، یہ خلاف احتیاط ہے ؛کیوں کہ جنتریوں میں سحر وافطار وغیرہ کے جو اوقات درج ہوتے ہیں وہ محض ظنی وتخمینی ہوتے ہیں ، قطعی ویقینی نہیں ہوتے ؛اس لیے صحیح ومعتبر جنتری کے مطابق احتیاطاً پانچ دس منٹ پہلے ہی سحری ختم کردینی چاہئے۔
(۳) افطار کا اعلان کرکے اذان دس منٹ بعد کہنا یا اذان کہہ کر جماعت دس منٹ بعد کرنا دونوں طریقے درست ہیں، ہمارے یہاں دیوبند میں وقت افطار کی اطلاع کے لیے سائرن بجتا ہے اور اذان دس منٹ بعد کہی جاتی ہے اور اذان کے فوراً بعد جماعت کھڑی ہوجاتی ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60659,deoband,عبادات,صوم
01-Sep-2020,https://darulifta-deoband.com/home/ur/sawm-fasting/60644,مہمان كی وجہ سے نفلی روزہ توڑنا,میں نے سنا ہے اور دیکھا ہے کہ بہت سے لوگ شعبان، ذی الحجہ اور دوسرے مہینوں میں اپنا نفل روزہ توڑدیتے ہیں یہ کہتے ہوئے کہ اگر کوئی کھانا کھانے یا ہلکے پھلکے ناشتے میں یا شام کی پارٹیوں میں بلائے یا دعوت دے تو نفل روزہ توڑنے کی اجازت ہے اور کسی کو نہ بتاؤ کہ تم روزہ رکھے ہو ۔ مجھے اس بارے میں جانکاری نہیں ہے، براہ کرم، حدیث کے حوالے سے اختصار کے ساتھ بتائیں۔جزاک اللہ خیر۔,"<p>بسم الله الرحمن الرحيم</p><p> Fatwa ID: 727-692/Sn=10/1436-U

اگر کسی شخص کے پاس کوئی مہمان آئے اور اس دن وہ شخص (میزبان) نفل روزے سے ہو اور مہمان ایسے ہوں کہ اگر میزبان ان کے ساتھ کھانے میں شریک نہ ہو تو ان کو برا لگے گا، اس طرح اگر کوئی شخص کسی کا مہمان بنے یا اس کی کوئی شخص کھانے کی دعوت کرے اور وہ شخص روزے سے ہو اور حال یہ ہو کہ اگر یہ شخص کھانا نہ کھائے تو میزبان یا داعی کو برا لگ سکتا ہے تو اس شخص کے لیے نفل روزہ توڑکر کھانا کھالینے کی گنجائش ہے، اس میں کوئی گناہ نہیں ہے؛ البتہ اس پر ضروری ہے کہ آئندہ اس کے بدلے میں ایک روزے کی قضا کرے۔ اگر وہ شخص قضا کرنے کی ہمت نہیں رکھتا تو اسے روزہ نہ توڑنا چاہیے؛ بلکہ میزبان اور داعی کو معذرت کردینی چاہیے۔ مسلم، ترمذی، ابوداوٴد اور مسند احمد وغیرہ میں نفل روزہ توڑنے یا نہ توڑنے سے متعلق کئی روایات آئی ہیں، جس سے علماء نے وہی حکم مستنبط کیا جو اوپر مذکور ہوا ولا یفطر الشارع في نفل بلا عذر في روایة ہي الصحیحة وفي أخری یحلّ بشرط أن یکون من نیّتہ القضاء واختارہا الکمال وتاج الشریعة وصدرہا في الوقایة وشرحہا، والضیافة عذر وللضیف والمضیف إن کان صاحبہا ممّن لا یرضی صاحبہا بمجرّد حضورہ ویتأذی بترک الإفطار فیفطر وإلاّ فلا ہو الصحیح من المذہب ظہیریة (درمختار) وقال الشامي: وقیل ہي عذر قبل الزوال لا بعدہ وقیل عذر إن وثق من نفسہ بالقضاء ․․․ قلت: ویتعین القول الصحیح بہذا الأخیر إذ لا شک أنہ إذا لم یثق من نفسہ بالقضاء یکون منع نفسہ عن الوقوع فی الإثم أولی من مراعاة جانب صاحبہ․ (رد المحتار علی الدر المختار: ۳/ ۴۱۳، ط: زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60644,deoband,عبادات,صوم
01-Sep-2020,https://darulifta-deoband.com/home/ur/sawm-fasting/60592,تراویح کی نماز اگر تنہا پڑھنے کی نوبت آئے توکیا چار چار رکعت ایک سلام کے ساتھ پڑھ سکتے ہیں؟,تراویح کی نماز اگر تنہا پڑھنے کی نوبت آئے توکیا چار چار رکعت ایک سلام کے ساتھ پڑھ سکتے ہیں؟,"<p>بسم الله الرحمن الرحيم</p><p> Fatwa ID: 983-983/M=10/1436-U

تراویح چار رکعت ایک سلام کے ساتھ پڑھ سکتے ہیں، البتہ دو دو رکعت کرکے دو سلام کے ساتھ پڑھنا اولیٰ ہے، وہی عشرون رکعة بعشر تسلیمات فلو فعلہا بتسلیمة فإن قعد لکل شفع صحت بکراہة․ (درمختار)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60592,deoband,عبادات,صوم
