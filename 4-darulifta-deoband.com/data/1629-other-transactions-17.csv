issued_at,link,title,question,answer,fatwa_number,dar_ul_ifta,category_level_1,category_level_2
31-Aug-2020,https://darulifta-deoband.com/home/ur/other-transactions/59909,خریداری پر ضمان ڈالنا,ہماری کمپنی کے خریدار حضرات مختلف دکانوں سے کمپنی کی چیزیں خریدکر لاتے ہیں لیکن بسااوقات ان سے کوئی چیزادھرادھرہوجاتی ہے جسکا ضمان ہم ان سے وصول کرتے ہیں اور ان کاعذرہم تسلیم نہیں کرتے کیونکہ ہمیں یہ گمان ہوتاہے کہ شاید اس نے وہ چیزبل میں ویسی ہی لکھوالی ہواوراس کے پیسے کمپنی سے لیکرخود اپنے پاس رکھ لے ،آیاہرصورت میں خریدار حضرات پر مطلقاضمان ڈالنادرست ہے بغیراس کی تعدی معلوم کئے ؟جیساکہ امام ابویوسف کامذہب ہے کہ آج کل فسادزمانہ کی وجہ سے مطلقاًان سے ضمان وصول کیاجاسکتاہے ۔ وبقولہما یفتی الیوم لتغیر أحوال الناس وبہ یحصل صیانة أموالہم. کذا فی التبیین یااس کے حل کے لئے یہ صورت اختیار کی جاسکتی ہے کہ خریدارپرعدم تعدی کاثبوت ڈال دیاجائے کہ تم یہ ثابت کردوکہ تمہاری تعدی کے بغیر وہ چیز غائب ہوگئی ہے ۔اس سلسلہ میں رہنمائی فرماکرعند اللہ ماجور ہوں۔ یہ سوال 2012 میں بھیجاتھا،اس کا جواب ابھی تک موصول نہیں ہوسکا،مہربانی فرماکرجواب عنایت فرمادیں،جزاک اللہ,"<p>بسم الله الرحمن الرحيم</p><p> Fatwa ID: 719-684/Sn=10/1436-U

کمپنی کے شعبہٴ خرید وفروخت کے جو تنخواہ دار ملازم ہوتے ہیں، وہ اجیر خاص ہوتے ہیں، ان کے ذمہ صرف کمپنی سے متعلق خریداری کا کا ہوتا ہے اور اجیر خاص بلاشبہ ”امین“ ہوتا ہے، اس کے بارے میں احناف کے تینوں ائمہ کے درمیان کوئی اختلاف نہیں ہے، آپنے جو عبارت ذکر کی ہے، یہ ”اجیر مشترک“ مثلاً دھوبی، میکانک، درزی جن کے پاس بہت سے لوگ اپنی چیزیں دیتے ہیں؛ تاکہ ان پر وہ کام کریں)؛ اس لیے صورت مسئولہ میں کمپنی کے خریدار حضرات سے اگر کوئی چیز ضائع ہوجائے اور اس میں ان کی طرف سے کوئی تعدی نہیں پائی گئی تو ان پر ضمان لازم نہ ہوگا، اور اس سلسلے میں قسم کے ساتھ ان کی بات معتبر ہوگی الا یہ کہ کمپنی کے ذمے داران شرعی ثبوت کے ذریعے ان کی تعدی کو ثابت کریں، عدم تعدی کے ثبوت کی ذمے داری ان پر ڈالنا صحیح نہ ہوگا، کمپنی اپنے طور پر اس کی نگرانی کرے تاکہ یہ لوگ جھوٹ اور فراڈ نہ کرسکیں۔ ولا یضمن ما تلف في یدہ أو بعملہ، أما الأول ففأن العین أمانة في یدہ؛ لأنہ قبضہا بإذنہ، وہذا عند أبي حنیفة رحمہ اللہ ظاہر، وکذا عندہما؛ لأن تضمین الأجیر المشترک کان نوع استحسان عندہما صیانةً لأموال النّاس؛ لأنہ یتقبّل ا لأعمال من خلق کثیر رغبة في کثرة الأجرة إلخ (تبیین الحقائق، ۵/ ۱۳۸، باب ضمان الأجیر، ط: بولاق)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59909,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/59897,ایک کاروبار سے متعلق دریافت کرنا ہی کہ زید عمرو سے کہتاہے کہ 20کنال زمین مجہی اجارے پہ دیدو ، ہر کنال کی بدلے تم 10مثلا گندم لے لینا جب یہ معاملہ طے ہوجاتا ہے تو زید عمرو سے کہتاہے کہ میں تجھے نقد 5لاکھ روپئے دیتاہوں، تم ہر کنال کے بدلے بجا ئے 10 من کی 5من گندم لینا۔ نوت : ہر کنال کی بدلے 10 من گندم دینے کا وعدہ جو ہوتا ہے وہ ضروری نہی کہ اسی زمین سی دے بلکہ کسی اور زمین کی گندم بہی دے سکتاہے,ایک کاروبار سے متعلق دریافت کرنا ہی کہ زید عمرو سے کہتاہے کہ 20کنال زمین مجہی اجارے پہ دیدو ، ہر کنال کی بدلے تم 10مثلا گندم لے لینا جب یہ معاملہ طے ہوجاتا ہے تو زید عمرو سے کہتاہے کہ میں تجھے نقد 5لاکھ روپئے دیتاہوں، تم ہر کنال کے بدلے بجا ئے 10 من کی 5من گندم لینا۔ نوت : ہر کنال کی بدلے 10 من گندم دینے کا وعدہ جو ہوتا ہے وہ ضروری نہی کہ اسی زمین سی دے بلکہ کسی اور زمین کی گندم بہی دے سکتاہے کیا یہ کاروبار جائز ہے یا نہیں ؟اگر جائز نہیں ہے تو عدم جواز کی علت بہی بتادیں اور جائز صورت بہی بتادیں۔اللہ آپ کو بہتر بدلہ دے ۔,"<p>بسم الله الرحمن الرحيم</p><p> Fatwa ID: 685-650/Sn=10/1436-U

پہلے معاملے میں اگر اجارے کی مدت اور بہ طور اجرت طے شدہ گیہوں کی نوعیت متعین طے کرلی جائے تو یہ معاملہ درست ہے، یہ معاملہ طے ہوجانے کے بعد زید نے عمرو کو جو پیش کش کی ہے کہ نقد ۵/ لاکھ روپئے لے لو اور دس من گیہوں کے بہ جائے ۵/ من گیہوں لینا، یہ ایک نیا معاملہ ہے اول الذکر معاملے کا جز نہیں ہے، اگر زید وعمر باہم رضامندی سے پہلے معاملے کو ختم (اقالہ) کرکے یہ معاملہ کریں اور اس میں بھی اجارے کی شرائط (مثلاً تعیین مدت اور اجرت کی مکمل تعیین) کا لحاظ کریں تو یہ معاملہ شرعاً درست ہوجائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59897,deoband,معاملات,دیگر معاملات
31-Aug-2020,https://darulifta-deoband.com/home/ur/other-transactions/59778,فلیکس بورڈ اور براؤشر بناتے وقت فوٹو ڈال سکتے ہیں کیا؟,فلیکس بورڈ اور براؤشر بناتے وقت فوٹو ڈال سکتے ہیں کیا؟,"<p>بسم الله الرحمن الرحيم</p><p> Fatwa ID: 1030-1094/L=9/1436-U

فلیکس بورڈ یا براوٴشر بناتے وقت جاندار کی تصویر ڈالنا جائز نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59778,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/59633,میرا سوال یہ ہے کہ میں جاپان میں رہتاہوں، میری ایک کمپنی ہے اور حکومت کی طرف سے مجھے کچھ ویزا دینے کی اجازت ہے تو کیا میں ان ویزا کو بیچ سکتاہوں ، لیکن حکومت کی طرف سے اس کی اجازت نہیں ہے اور بیچنے کے بعد وہ شخص اس کمپنی میں نہیں کہیں اور کام کرے گا جب کہ یہاں حکومت کی طرف سے غلط ہے۔ براہ کرم، شریعت کی روشنی میں جواب دیں۔,میرا سوال یہ ہے کہ میں جاپان میں رہتاہوں، میری ایک کمپنی ہے اور حکومت کی طرف سے مجھے کچھ ویزا دینے کی اجازت ہے تو کیا میں ان ویزا کو بیچ سکتاہوں ، لیکن حکومت کی طرف سے اس کی اجازت نہیں ہے اور بیچنے کے بعد وہ شخص اس کمپنی میں نہیں کہیں اور کام کرے گا جب کہ یہاں حکومت کی طرف سے غلط ہے۔ براہ کرم، شریعت کی روشنی میں جواب دیں۔,"<p>بسم الله الرحمن الرحيم</p><p> Fatwa ID: 545-510/Sn=8/1436-U

یہ تو جھوٹ، دھوکہ دہی اور اپنے اختبار کا غلط استعمال ہے، نیز اس میں پکڑے جانے پر سزا اور بے عزتی کا بھی اندیشہ ہے؛ اس لیے شرعاً اس کی گنجائش نہیں ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59633,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/59463,ہمارا سپلائر پہلے ہمیں 8 پرسنٹ کمیشن دیتا تھا جس میں ایجنٹی کے ساتھ ساتھ گاہک کو مشین چالو کر کے دینا ہماری ذمہ داری میں ہوتا تھا،اور اب وہ ہمیں 6پرسنٹ کمیشن دیتا ہے اور 500 ڈالر الگ سے مشین چلا کر دینے کے دیتا ہے ۔,ہم اٹلی میں موجود سپلائر کے ایجینٹ ہیں ،ہمارا سپلائر پہلے ہمیں 8 پرسنٹ کمیشن دیتا تھا جس میں ایجنٹی کے ساتھ ساتھ گاہک کو مشین چالو کر کے دینا ہماری ذمہ داری میں ہوتا تھا،اور اب وہ ہمیں 6پرسنٹ کمیشن دیتا ہے اور 500 ڈالر الگ سے مشین چلا کر دینے کے دیتا ہے ۔ ایسے میں صورت حال یہ کہ اکثر ہم خود خریدار کے پاس جا کر مشین چلا کر دیتے ہیں اور بسا اوقات خریدار خود ہی مشین چلا لیتا ہے ۔ اب سوال یہ ہے کہ ایسی صورت حال جس میں گاہک خود مشین چالو کرلیتا ہے اور ہمیں مشین چلا کر دینے کی کوئی زحمت نہیں کرنی پڑتی اس میں کیا اس ذمہ داری کے عوض ملنے والی زائد کمیشن اور ۵۰۰ ڈالر کیا ہمارے ہو ں گے یا ہمیں یہ سپلائر کو واپس کرنے ہوں گے ؟ وضاحت : اگر مشین ہمارے گاہک نے خود چالو کر لی ہو تو ہم گاہک سے معلوم ضرور کرتے ہیں کہ سب ٹھیک چل رہا ہے اور اکثر جا کر مشین بھی دیکھ لیتے ہیں اور وارنٹی/گارنٹی کے دوران بھی کلیم ہمارے پاس آتی ہے ہم خریدار کی کمپنی جا کر مشین کا معاینہ کرتے ہیں اور اگر کوئی چھوٹی موٹی خرابی ہو تو اپنی طرف سے ہی ٹھیک کردیتے ہیں اور اگر معاملہ کافی خرچہ کا ہوتو سپلائر کو آگاہ کرتے ہیں ۔,"<p>بسم الله الرحمن الرحيم</p><p> Fatwa ID: 781-805/N=10/1436-U

اگر آپ خریدار کی کمپنی میں جاکر اسے مشین چلاکر دیتے ہیں یا اس کے خود مشین چلانے کے بعد آپ جاکر مشین چیک کرآتے ہیں تو آپ کا اپنے سپلائر سے ۵۰۰/ ڈالر لینا جائز ہوگا؛ کیوں کہ پہلی صورت میں آپ نے باقاعدہ گاہک کو مشین چلاکر دی اور دوسری صورت میں آپ نے جاکر جو چلتی مشین چیک کرلی یہ مشین چلانے ہی کے حکم میں ہے اور اگر آپ نے نہ گاہک کو مشین چلاکر دی اور نہ ہی گاہک کے خود چلانے کے بعد آپ نے جاکر مشین چیک کی، صرف گاہک سے آمنے سامنے یا فون پر مشین سے متعلق معلوم کرلیا کہ کیسی چل رہی ہے؟ تو اس صورت میں آپ کے لیے اپنے سپلائر سے مشین چلاکر دینے کے نام پر ۵۰۰/ ڈالر لینے کی گنجائش معلوم نہیں ہوتی؛ کیونکہ آپ کی طرف سے کوئی قابل اجرت (تعب ومشقت والا) عمل نہیں پایا گیا، نیز گاہک سے آمنے سامنے یا فون پر مشین کی کیفیت معلوم کرنے میں اور کمپنی میں جاکر چلتی مشین چیک کرنے میں فرق بھی ہے؛ کیوں کہ بعض مرتبہ خریدار مشین کے سلسلہ میں بہت زیادہ معلومات نہیں رکھتا اس لیے ممکن ہے کہ وہ کم واقفیت کی بنا پر مشین کی کوئی واقعی کمی نہ سمجھ سکے؛ اس لیے آپ گاہک کے یہاں جاکر مشین چلاکر دیا کریں یا کم ازکم اس کے چلانے کے بعد چلتی ہوئی مشین صحیح طور پر چیک کرآیا کریں تاکہ آپ کے لیے ۵۰۰/ ڈالر بلا کسی شک وشبہ جائز رہیں، لأن الدلالة والإشارة لیست بعمل یستحق بہ الأجر (درمختار مع الشامي ۹: ۱۳۰-۱۳۲ مطبوعہ: مکتبہ زکریا دیوبند) وکذلک إذا قال ہذا القول لشخص معین فدلہ علیہ بالقول بدون عمل فلیس لہ أجرة؛ لأن الدلالة والإشارة لیست مما یوٴخذ علیہما أجر (درر الحکام شرح مجلة الأحکام ۱: ۵۰۲، ۵۰۳) في شرح الطریقة المحمدیة للخادمي، الجزء الرابع منہ عن لب الأحیاء: وأما إعانتہ علی عمل معین -إلی قولہ:- أو مباحًا فیہ تعب بحیث یجوز الاستئجار علیہ حل أخذہ وہو جعل اھ (إمداد الفتاوی ۳: ۳۶۳، سوال: ۳۳۳)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59463,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/59440,میں پچھلے مہینے اپنی بہن کی شادی کے لیے سعودی عرب سے ہندوستان آیا تھا ، لیکن والدین کی زیارت کی نیت کی تھی ، کیا میرا آنا اسراف میں شمار ہوگا؟,(۱) میں پچھلے مہینے اپنی بہن کی شادی کے لیے سعودی عرب سے ہندوستان آیا تھا ، لیکن والدین کی زیارت کی نیت کی تھی ، کیا میرا آنا اسراف میں شمار ہوگا؟ (۲) سعودی میں بھی پردہ کے تعلق سے بہت ساری باتیں تھیں، اسی وجہ سے میں اور میری اہلیہ شادی کھانے سے بہت جلد نکل آیا ، اسی طرح ولیمہ میں بھی شریک نہیں ہوئے ، میرے والد صاحب بہت بیمار ہیں ، بستر پر ہیں ، ان کی خدمت کی نیت سے ولیمہ میں بھی شریک نہیں ہوا، اس بات سے ہمارے چند رشتہ دار ناراض ہیں ، میری اہلیہ پردہ کی بہت پابند ہے اور میں اس کی اس بات سے بہت خوش ہوں، اب اگر رشتہ ار ، خالہ ، ماموں وغیرہ ، کوئی ناراضگی کا اظہار کرے تو کیا کرنا چاہئے؟براہ کرم، جواب دے کر رہنمائی فرمائیں۔ مہربانی ہوگی۔ (۳) ہماری فیملی مشترکہ فیملی کی طرح رہتی ہے جہاں کوئی پردہ کا رواج نہیں ہے ، اب مجھے کیا کرنا چاہئے کہ میرے گھر میں بھی پردہ آجائے اور سب مجھ سے راضی ہوجائے ، (۴) دعا بھی کیجئے کہ مجھے اولاد ابھی تک نہیں ہوئی ہے۔,"<p>بسم الله الرحمن الرحيم</p><p> Fatwa ID: 681-689/N=8/1436-U

(۱) جی نہیں! یہ اسراف میں شمار نہ ہوگا۔
(۲) ایسی صورت میں ان کی ناراضگی کی پروا نہ کرنی چاہئے اور اگر وہ لوگ کچھ برا بھلا کہیں تو صبر کرنا چاہیے۔
(۳) اچھے انداز سب کو پردہ کی تاکید کریں اور آپ خود بھی ان عورتوں اور لڑکیوں سے پردہ کا اہتمام کریں جن سے شرعاً پردہ ہے، ان شاء اللہ آہستہ آہستہ گھر میں پردہ کا ماحول ہوجائے گا۔
(۴) اللہ تعالیٰ آپ کو جلد از جلد نیک صالح اولاد عنایت فرمائیں۔ آمین
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59440,deoband,معاملات,دیگر معاملات
31-Aug-2020,https://darulifta-deoband.com/home/ur/other-transactions/59367,زید ایک ادارے میں کام کرتاہے اور وہ کچھ پروجیکٹ پر کام کرنے کا اہل بھی ہے، اسے ایک پروجیکٹ ملتاہے اور وہ اس پروجیکٹ کو کسی دوسرے شخص یعنی بکر کو دے گا ، اصل کام بکر کرے گا مگر زید پروجیکٹ اور معاوضہ لینے میں اصل ہوگا تو کیا یہ جائز ہے کہ معاوضہ میں سے 84فیصد بکر کو دیا جائے اور 16فیصد زید رکھ لے؟,زید ایک ادارے میں کام کرتاہے اور وہ کچھ پروجیکٹ پر کام کرنے کا اہل بھی ہے، اسے ایک پروجیکٹ ملتاہے اور وہ اس پروجیکٹ کو کسی دوسرے شخص یعنی بکر کو دے گا ، اصل کام بکر کرے گا مگر زید پروجیکٹ اور معاوضہ لینے میں اصل ہوگا تو کیا یہ جائز ہے کہ معاوضہ میں سے 84فیصد بکر کو دیا جائے اور 16فیصد زید رکھ لے؟ جب کہ بکر کو اس پر کوئی اعتراض نہیں ہے۔ کیا زید کے لیے یہ معاوضہ لینا حلال ہے؟ اور کیا شریعت کی روشنی میں اس طرح کا معاملہ /سمجھوتہ کرنا درست ہے؟,"<p>بسم الله الرحمن الرحيم</p><p> </p><p dir=""rtl"" style=""text-align: justify;"">
	Fatwa ID: 497-462/Sn=7/1436-U اگر سوال کا منشا یہ ہے کہ زید ایک ادارے سے منسلک ہے، وہاں سے اسے کا م ملتا ہے، زید کام لے کر خود نہ کرکے بکر سے کراتا ہے، پھر زید اپنے نام سے وہ کام (پروجیکٹ) ادارے کے حوالے کرتا ہے اور اس پر جو ”معاوضہ“ ملتا ہے اس میں سے زید کچھ رکھ کر مابقیہ بکر کو دیدیتا ہے۔ تو صورتِ مسئولہ کا حکم یہ ہے کہ اگر زید بکر کے ساتھ معاملہ کرتے وقت کام کی مکمل تفصیل بتلادیتا ہے کہ کام کس طرح کا ہونا ہے، کب تک ہونا ہے وغیرہ نیز بکر کو کیا معاوضہ ملے گا حتمی طور پر اس کو بھی طے کردیتا ہے تو زید کے لیے اس طرح معاملہ کرنا درست ہے اور اس کے لیے یہ معاوضہ بھی حلال ہے، ہدایہ میں ہے: والمعقود علیہ العین دون العمل حتی لو جاء بہ مفروغًا عنہ لا من صنعتہ أو من صنعتہ قبل العقد جائز (ہدایہ: ۳/۸۴، باب السّلم، ط: مصطفائی) ’فتاوی ہندیہ“ میں ہے: والأصح أن المعقود علیہ المستصنع فیہ ولہذا لو جاء بہ مفروغًا عنہ لا من صنعتہ أو من صنعتہ قبل العقد جاز کذا في الکافي (ہندیہ، ۳/۲۰۸، زکریا) نوٹ: صورت مسئلہ کچھ اور ہو تو مکمل وضاحت کے ساتھ دوبارہ سوال کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59367,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/58745,زید نے قسطوں پر ایک پلاٹ لیا,زید نے قسطوں پر ایک پلاٹ لیا جس میں کمپنی نے زمین کی نشاندیہی تو کردی تھی مگر اس بات سے آگاہ نہیں کیا تھا کہ پلاٹ کونسا ہوگاجس کوبعد میں زمین کی کٹنگ کے بعد بتایا جائے گا، زید پلاٹ کی ماہانہ قسط جمع کرواتا رہا مگر پھر اس کی مالی حالت نازک ہونے کی وجہ سے اس کی قسطیں جمع کروانا مشکل ہوگیا،اب وہ اپنا پلاٹ بیچنا چاہتاہے اور کمپنی میں یہ پالیسی ہے کہ اگر کوئی شخ اپنا پلاٹ دوران قسط بیچنا چاہے تو کمپنی کو اس پر کوئی اعتراض نہیں اور ایسا کرنے پر کمپنی دوسرے شخص کے نام اس پلاٹ کے کاغذات تیار کردے گی جس سے وہ پلاٹ دوسرے شخ کے نام ہوجائے گا اور پہلے والے فریق کا اس سے تعلق ختم ہوجائے گا۔ سوال یہ ہے کہ اس صورت میں پلاٹ کو بیچنا جائز ہے یا نہیں؟ اور جتنی قسطیں جمع کروائی ہیں مارکیٹ میں اس سے زیادہ قیمت پر وہ پلاٹ بکے گا جو کہ خریدار کے علم میں بھی ہے تو اس صورت میں جمع کروائیگئے رقم سے زیادہ مارکیٹ کی قیمت کے حساب سے پلاٹ کی قیمت لینا جائز ہوگایا نہیں؟,"<p>بسم الله الرحمن الرحيم</p><p> Fatwa ID: 894-902/L=7/1436-U

صورت مسئولہ میں جب کمپنی نے پلاٹ کی نشاندہی کرکے پلاٹ کو فروخت کیا ہے تو یہ بیع صحیح ہے، یصح بیع حصة شائعة معلومة کالنصف، والثلث، والعشر من عقار مملوک قبل الإفراز (شرح المجلہ تسلیم رستم باز ص: ۱۰۳، رقم المادة، ۲۱۴۰) درمختار مع شامی ص۷/۷۱، زکریا دیوبند) اور مذکورہ صورت میں جب کہ مکمل قسطوں کی ادائیگی سے قبل کمپنی پلاٹ کو آگے فروخت کرنے کی اجازت دے رہی ہے، تو آپ کے لیے پلاٹ کو آگے نفع لے کر فروخت کرنا جائز ہے: وفي عقد البیع ومما یکون فیہ المبیع غیر متعین بیع الحصة الشائعة ہي جزء من الشيء منتشر کلہ، فہي غیر معینة وہي قابلة للبیع (ص: ۵۱)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58745,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/58690,بلا وجہ شرعی بائکاٹ کرنے والوں کے لیے قرآن و حدیث میں کیا حکم ہے ؟,میں پاکستان سے ہوں ایک مسلم معاشرے میں رہتے ہوے میرا آپ سے سوال ہے ۔ غلہ منڈی میں ایک سات رکنی یونین ہے اگر کوئی دکاندار انکے کسی حکم کو نہیں مانتا چاہے وہ درست ہے یا غلط تو اس کا بائکاٹ کردیا جاتا ہے یعنی کوئِی دکاندار اس دکاندار سے نہ کوئی مال خرید سکتا ہے نہ کوئِی بیچ سکتا ہے اگر کوئِی دکاندار اسکو مال بیچتا یا خریدتا ہے تو اسکا بھی بائکاٹ کر دیا جاتا ہے اکثر مال ادھار بکتا ہے اگر کوئی وقت پر رقم نہ دے سکے تو اسکا بھی بائکاٹ کر دیا جاتا ہے ایک دکاندار نے ایک رکن کو گالی دے دی تو اسکا بھی بائکاٹ کر دیا گیا جسکا بائکاٹ کیا جاتا ہے اسکا کاروبار تقریباًتباہ ہو جاتا ہے اس لیے ہر کوئی انکی درست ہے یا غلط بات ماننے پر مجبور ھوتا ہے ۔ (۱) کیا ایسا بائکاٹ کرنا شریعت کے لحاظ سے درست ہے (۲) اگر غلط ہے تو ان کے لیے کیا حکم ہے تفصیل سے وضاحت فرما دیں (۳) بلا وجہ شرعی بائکاٹ کرنے والوں کے لیے قرآن و حدیث میں کیا حکم ہے ؟,"<p>بسم الله الرحمن الرحيم</p><p> Fatwa ID: 790-782/L=6/1436-U

قرآن واحادیث میں آپسی اتحاد پر حد درجہ تاکید آئی ہے، قال تعالی: ”وَاعْتَصِمُوا بِحَبْلِ اللَّہِ جَمِیعًا وَلَا تَفَرَّقُوا“ الآیة اور حدیث شریف میں ایک مومن کی حرمت وتعظیم کو کعبة اللہ کی حرمت وتعظیم سے بڑھ کر فرمایا گیا ہے، حدیث شریف میں ہے ”نَظَرَ رَسُولُ اللَّہِ - صَلَّی اللَّہُ عَلَیْہِ وَسَلَّمَ - إِلَی الْکَعْبَةِ فَقَالَ: لَا إِلَہَ إِلَّا اللَّہُ مَا أَطْیَبَکِ، وَأَطْیَبَ رِیحَکِ، وَأَعْظَمَ حُرْمَتَکِ، وَالْمُؤْمِنُ أَعْظَمُ حُرْمَةً مِنْکِ، إِنَّ اللَّہَ جَعَلَکِ حَرَامًا، وَحَرَّمَ مِنَ الْمُؤْمِنِ مَالَہُ، وَدَمَہُ، وَعِرْضَہُ، وَأَنْ نَظُنَّ بِہِ ظَنًّا سَیِّئًا“ (مجمع الزوائد: ۳/۲۹۲) ایک حدیث میں مسلمان کو ناحق تکلیف پہنچانا ایسا ہے جیسا کہ بیت اللہ کو منہدم کرنا، ایک اور حدیث میں مومن کے قتل کو زوالِ دنیا سے بڑھ کر فرمایا گیا ہے: قال علیہ السلام: من آذی مسلمًا بغیر حق فگأنما ہدم بیت اللہ“ رواہ الطبرانی فی الصغیر وعن بریدة أن النبي صلی اللہ علیہ وسلم قال: قتل الموٴمن أعظم عند اللہ من زوال الدنیا“ روایہ النسائی، اسی وجہ سے آپس میں صلح کرادینا افضل القربات میں سے ہے اور آپس میں بگاڑ پیدا کردینا اکبر الکبائر میں ہے ہے۔ قال علیہ السلام: ”ألا أخبرکم بأفضل من درجة الصیام والصلاة والصدقة قالوا: بلی قال: إصلاح ذات بین فإن فساد ذات البین ہي الحالقة وقال علیہ السلام: لا تباغضوا ولا تحاسدوا ولا تدابروا وکونوا عباد اللہ إخوانا“
مذکورہ بالا تفصیل کی روشنی میں پتہ چلا کہ کسی مسلمان کا بلاوجہ شرعی معاشرتی بائیکاٹ کردینا جائز نہیں، ایسا کرنے والے سخت گنہ گار ہیں؛ البتہ اگر کوئی مسلمان علانیہ طور پر فسقیہ گناہ میں مبتلا ہو اور تنبیہ کے باوجود اصلاح پر آمادہ نہ ہو ایسے شخص کا اگر اصلاح کی نیت سے توبہ کرنے تک بائیکاٹ کیا جائے تو ان حدود وقیود کے ساتھ بائیکاٹ کی گنجائش ہوگی۔ </p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58690,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/58408,میرا سوال یہ ہے کہ ایک کمپنی کا ڈسٹری بیوٹر کمپنی کے دیئے ریٹ سے زیادہ پر بیچ سکتے ہیں؟ حالانکہ کمپنی پہلے پیسے وصول کرتی ہے پھر سامان دیتی ہے، کیا اس کے بعد ڈسٹری بیوٹر مالک نہیں بن جاتا؟,میرا سوال یہ ہے کہ ایک کمپنی کا ڈسٹری بیوٹر کمپنی کے دیئے ریٹ سے زیادہ پر بیچ سکتے ہیں؟ حالانکہ کمپنی پہلے پیسے وصول کرتی ہے پھر سامان دیتی ہے، کیا اس کے بعد ڈسٹری بیوٹر مالک نہیں بن جاتا؟,"<p>بسم الله الرحمن الرحيم</p><p> Fatwa ID: 580-469/D=6/1436-U

جی ہاں بیچ سکتا ہے، البتہ اگر کمپنی نے ڈسٹری بیوٹر ایسا کوئی معاہدہ کیا ہو یا کمپنی نے یہ شرط لگائی ہو، کہ ڈسٹری بیوٹر کمپنی کی جانب سے مقرر کردہ قیمت پر ہی فروخت کرے گا تو پھر معاہدہ یا شرط کو پورا کرنا ضروری ہے، لیکن پھر بھی زائد قیمت اس کے لیے حلال رہے گی۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58408,deoband,معاملات,دیگر معاملات
31-Aug-2020,https://darulifta-deoband.com/home/ur/other-transactions/58379,صلح اور طلاق,میرے بھائیوں نے میری بیوی پر ناجائز تہمت لگائے جو ثابت نہ کر سکے جس پر ہماری بات چیت بند ہوگی بعد میں بھائیوں نے معافی مانگنے اور صلح کی کوشش کی مگر صلح نہ ہو سکا اور اب دوبارہ چند بڑے صلح کی کوشش کر رہے ہیں لیکن ایک بھائ کھتے ہیں کہ میں نے کہا تھا کہ اگرمیں نے ان سے صلح کی تو مجھ پر بیوی طلاق ہوگی اب اگر صلح ہوگئ تو طلاق واقع ہوگی یا نہیں؟ اور اگر صلح نہیں ہوگی تو گنہگار کون ہوگا وہ جس نے طلاق ڈالی یا میں؟,"<p>بسم الله الرحمن الرحيم</p><p> Fatwa ID: 679-704/L=6/1436-U

(۱) اگر آپ کے بھائی نے طلاق کو صلح پر معلق کیا ہے تو صلح ہونے کی صورت میں ان کی بیوی پر طلاق واقع ہوجائے گی مگر یہ طلاق رجعی ہوگی جس میں ان کو تاوقت عدت رجعت کا اختیار ہوگا، وإذا أضافہ إلی الشرط وقع عقیب الشرط مثل أن یقول لامرأتہ: إن دخلت الدار فأنت طالق․ (ہدایہ: ۲/۳۸۵) 
(۲) صلح میں خیر اور بھلائی ہے، اس لیے باہم معافی تلافی کرکے صلح کرلینا ہی بہتر ہے، اور جب معاملہ بھائیوں کا ہے تو صلح نہ کرنے کی صورت میں قطع رحمی کا بھی گناہ ہوگا، جو شخص صلح پر آمادہ نہ ہوگا وہی گنہ گار بھی ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58379,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/58203,کاروبار میں منافع اور حبیب بینک فریڈم اکاونٹ کے بارے میں معلومات درکار ہے,میرا آپ حضرات سے درجہ ذیل۲ سوالات کی جوابات مطلوب تھا ۱:: یہ کے میں اپنا ایک کاروبار چلا رہا ہوں جس میں میں مختلف ممالک کلیے ویزا اور ٹکٹ کا کام کر رہا ہوں تو آپ حضرات سے ا مطلوب تھا کے کربوبار میں شرعی لحاظ سے کتنا منافع جائز اور حلال ہے ؟ ۲::: ا کے حبیب بینک میں فریڈم اکاونٹ کھولنا کیسا ہے ؟؟ جس کا تفصیل کچھ یو ہے کے حبیب بینک میں فریڈم اکاونٹ کھولنے کی بعد اکاونٹ میں ۰۰۰۵۲ روپے رکھنا لازمی ہوگی جس کی بعد اکاونٹ سے آن لائن چک بک وغیرہ کا کوئی چارجز نہیں ہوگی اور اگر اکاونٹ میں مہینے کے اندر بیلنس اس سے یعنی ۰۰۰۵۲ سے کم ہو جائیں تو پھر سارے چارجز کو ادا کرنا ہوگا تو اس بارے میں شریعت کا کیا حکم ہے ؟ بس آپ معزز حضرات کو اتنا تکلف دینا تھا اللہ آپ کو جزا خیر عطا فرمائیں اور ہم مسلمان بھائیوں کو اچھی اور صحیح مسلمان بنا دیں امین,"<p>بسم الله الرحمن الرحيم</p><p> Fatwa ID: 624-624/M=6/1436-U

(۱) منافع کی شرعا کوئی تحدید نہیں ہے؛ البتہ اس کا خیال رکھیں کہ کسی کی مجبوری سے فائدہ نہ أٹھائیں اور اتنا زیادہ منافع نہ لیں جس کو عرف میں غبن فاحش (بھاری نقصان) تصور کیا جاتا ہو۔ 
(۲) حبیب بینک کی صحیح صورت حال سے ہم واقف نہیں ہیں، لہٰذا اس کے بارے میں مقامی مفتیان کرام سے دریافت کریں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58203,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/58037,"۱۴ مہینے پہلے میں نے ایک دوست سے کچھ پیسے مانگے تھے ، تین مہینے انہوں نے مجھے 1,20,000 روپئے دیئے، میں نے ان کو کہا تھا کہ جب میری مالی حالت اچھی ہوجائے گی تو تب میں یہ پیسے لوٹا ؤں گا۔ اللہ کے فضل سے اب میری مالی حالت اچھی ہے، اور وہ پیسے لوٹانا چاہتاہوں،","میرا سوال یہ ہے کہ ۱۴ مہینے پہلے میں نے ایک دوست سے کچھ پیسے مانگے تھے ، تین مہینے انہوں نے مجھے 1,20,000 روپئے دیئے، میں نے ان کو کہا تھا کہ جب میری مالی حالت اچھی ہوجائے گی تو تب میں یہ پیسے لوٹا ؤں گا۔ اللہ کے فضل سے اب میری مالی حالت اچھی ہے، اور وہ پیسے لوٹانا چاہتاہوں، لیکن وہ دوست (جو لڑکی ہے)میرے فون کا جواب نہیں دے رہی ہے، نیز میرے پاس اس کا ایڈریس بھی نہیں ہے، اب مجھے کیا کرنا چاہئے؟ براہ کرم، رہنمائی فرمائیں۔جزاک اللہ","<p>بسم الله الرحمن الرحيم</p><p> </p><p dir=""rtl"">
	Fatwa ID: 576-593/L=5/1436-U سردست آپ اپنے پاس رقم محفوظ رکھیں اور اس کی تلاش جاری رکھیں جب کچھ سال گذرجائیں اور یہ امید ہوجائے کہ اب اس کو رقم لوٹاپانا ممکن نہیں تو اس کی طرف سے صدقہ کردیں؛ لیکن جب تک ملنے کی امید ہو حتی الوسع تلاش کرنا ضروری ہے؛ کیونکہ اصل حکم یہی ہے کہ رقم کسی بھی طرح مالک تک پہنچ جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58037,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/57456,قرض حسنہ نہ ملے,میں اس وقت سعودی عربیہ میں کام کررہا ہوں۔ انڈیا میں میرے اوپر کچھ قرض ہیں ان کو ادا کرنے کے لیے مجھے پیسوں کی ضرورت ہے۔ کچھ قرض تو میں نے اس امید پر لیے ہیں کہ میں اگلے مہینہ ان کو ادا کردوں گا۔ میں نے بینک سے پرسنل لون کے بارے میں بات کی۔ وہ لوگ مجھ کو پیسہ دینے پر تیارہیں لیکن فکس منافع پر۔ مجھ سے یہ کہا گیا کہ جو زائد پیسہ وہ لوگ لیں گے وہ ربوا نہیں ہے بلکہ ایک منافع/ سروس چارج ہے جو کہ وہ لوگ لے رہے ہیں۔ وہ کہتے ہیں کہ یہ شریعت سے ہم آہنگ ہے اور اسلامی اصول کے مطابق ہے۔ اگر میں قرض نہیں لیتا ہوں تو مجھ کو اپنا انڈیا کا مکان فروخت کرنا پڑے گا قرض کی ادائیگی کے لیے۔ براہ کرم مجھ کو جواب عنایت فرماویں۔,"<p>بسم الله الرحمن الرحيم</p><p> Fatwa ID: 211-178/Sn=4/1436-U

اگر کوئی اسلامی مالیاتی ادارہ لوگوں کو قرض حسنہ فراہم کرتا ہے اور اس پر کوئی سود نہیں لیتا؛ البتہ قرض جاری کرنے اور کارڈ وغیرہ محفوظ رکھنے کے جو واقعی اخراجات ہوتے ہیں، وہ قرض خواہوں سے وصول کرتا ہے تو اس طرح کے ادارے سے قرض لینے کی گنجائش ہے، بہ شرطے کہ قرض خواہوں سے لی جانے والی رقم واقعی اخراجات کے تناسب سے ہو، یہ سود حاصل کرنے کا حیلہ نہ ہو۔ (مستفاد از کفایت المفتی: ۸/ ۱۳۰-۱۳۱، اور غیر سودی بینکاری: ۲۰۱)؛ لیکن صورت مسئولہ میں جس بینک سے آپ کی بات چیت ہوئی اس کے بارے میں ہمیں معلوم نہیں کہ وہ جو ”فکس منافع“ لیتا ہے، اس کی کیا شکل ہوتی ہے؟ اسے ”سروس چارج“ کس بنیاد پر کہا جاتا ہے؟ سروس چارج کا حساب کس طرح کیا جاتا ہے؟ نیز قرض خواہوں کی طرف سے ادائیگی میں تاخیر کی صورت میں بینک کیا کارروائی کرتا ہے؟ الغرض اجرائے قرض کے حوالے سے بینک کا مکمل طریقہٴ کار قابل اعتماد ذریعے سے جب تک ہمیں معلوم نہ ہو تب تک مذکور فی السوال بینک سے لین دین کے حوالے سے کوئی حتمی حکم نہیں لکھ سکتے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57456,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/57219,جائداد کے کام میں کیا چیز حلال ہے اور کیا چیز حرام ہے؟,جائداد کے کام میں کیا چیز حلال ہے اور کیا چیز حرام ہے؟,"<p>بسم الله الرحمن الرحيم</p><p> Fatwa ID: 252-245/N=3/1436-U

پراپرٹی کے کاروبار میں چند چیزیں اہم ہیں، ان کی رعایت کرنی چاہیے:
(۱) آدمی کذب بیانی اور دھوکہ دہی وغیرہ سے مکمل پرہیز کرے۔ 
(۲) امامت ودیانت داری کے ساتھ کاروبار کرے۔ 
(۳) زمین کے تعلق سے بیجا ومفروضہ خوبیاں بیان نہ کرے۔
(۴) کسی ایسی چیز کا وعدہ نہ کرے جو اس کے بس سے باہر ہو؛ کیوں کہ یہ بھی ایک طرح کی دھوکہ دہی ہے۔
(۵) اگر پراپرٹی پر کوئی مقدمہ ہو تو خریدنے والے کے سامنے اس کی پوری وضاحت کردے، اس کو اندھیرے میں رکھ کر زمین فروخت کرنا یا کرانا درست نہیں؛ بلکہ ایسی زمینات کا کاروبار ہی نہ کرے، نیز دلالی بھی نہیں۔
(۶) مصلحت اس میں ہے کہ ایسی ہی زمین فروخت کرکے جس کے پختہ کاغذات اس کے پاس موجود ہوں تاکہ آگے مشتری کو ضرر عظیم لاحق نہ ہو۔
(۷) وقت مقررہ پر پورا پیسہ نہ ملنے پر جو بیعانہ ضبط کرنے کا رواج ہے وہ شرعاً غلط ہے؛ لہٰذا اس سے بھی بچے۔
(۸) کسی قسط کی ادائیگی میں اگر کچھ تاخیر ہوجائے تو سود نہ چڑھائے، البتہ حق وصول یابی کی جو جائز صورت ہوسکتی ہو اس کو اختیار کرنے میں کچھ حرج نہیں۔
(۹) کاروبار میں محض پیسے کمانے کا جذبہ کارفرما نہ ہو بلکہ دوسرے کی خیرخواہی بھی مد نظر رہنی چاہیے۔
مزید تفصیلات پراپرٹی کے کاروبار کی مختلف شکلیں لکھ کی معلوم کرسکتے ہیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57219,deoband,معاملات,دیگر معاملات
31-Aug-2020,https://darulifta-deoband.com/home/ur/other-transactions/57178,مجھے یہ پوچھنا ہے کہ ہمارے شہر میں بینک کی طرف سے سونے کی بولی لگتی ہے جسے لوگوں نے بینک میں اپنا زیور رکھوا کر پیسے لیے ہوتے ہیں جب وہ لوگ مقرر ہ وقت پر اپنا زیور نہیں اٹھاتے اور پیسے نہیں دیتے تو بینک وہ زیور نیلامی میں رکھ دیتے ہیں,مجھے یہ پوچھنا ہے کہ ہمارے شہر میں بینک کی طرف سے سونے کی بولی لگتی ہے جسے لوگوں نے بینک میں اپنا زیور رکھوا کر پیسے لیے ہوتے ہیں جب وہ لوگ مقرر ہ وقت پر اپنا زیور نہیں اٹھاتے اور پیسے نہیں دیتے تو بینک وہ زیور نیلامی میں رکھ دیتے ہیں پھر نیلامی والے دن لوگ بینک جاتے ہیں اور زیور خریدتے ہیں ، کیا یہ صحیح ہے؟ کیا ہم وہ زیور خریدیں تو ہم گناہ گار تو نہیں ہوں گے؟,"<p>بسم الله الرحمن الرحيم</p><p> Fatwa ID: 578-578/M=6/1436-U

مسئولہ صورت میں اگر لوگ بینک سے قرض لے کر اپنا زیور بینک میں رہن کے طور پر رکھتے ہیں اور شروع میں یہ معاہدہ طے ہوجاتا ہے کہ اگر میں فلاں تاریخ تک روپیہ (قرض) ادا نہ کروں تو شئ مرہون (زیور) کو فروخت کرکے اپنا قرض وصول کرسکتے ہیں تو اس صورت میں بینک والے مقررہ وقت پر قرض وصول نہ ہونے کی صورت میں بولی لگاکر اس زیور کو بیچ کر اپنا قرض وصول کرسکتے ہیں اور لوگ ان سے خرید بھی سکتے ہیں اور اگر رہن رکھتے وقت معاملہ کسی اور طرح کا طے پاتا ہے تو اس صورت کو واضح طور پر لکھ کر دوبارہ استفتاء کریں۔ سلَّطہ بیع الرہن ومات للمرتہن بیعہ بلا محضر وارثہ (درمختار: ۱/۹۴، ط: دار الکتاب دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57178,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/56888,مالی معاوضات,کیا فرماتے ہیں مفتیان اکرام اس مسئلہ کے بارے میں کہ: الف ثانی (اسکول) ایک تعلیمی ادارہ ہے جو اپنے سٹاف سے ہر سال ایک تحریری معاہدہ کرتا ہے جس پر اسٹاف ممبراور اسٹاف کے والد یا سرپرست کے دستخط موجود ہوتے ہیں اس معاہدہ کے قوائد و ضوابط میں درج ہو تا ہے کہ اسٹاف ممبر تعلیمی سال مارچ سے اپریل مکمل کر نے کا پابند ہو گا ۔ملازمت چھوڑنے کے لئے دو ماہ پہلے تحریری طور پر درخواست دے گا (اس صورت میں ادارہ متبادل انتظام کر لیتا ہے اور ملازم کو فراغت تک حساب کر کے تمام واجبات (تنخواہ) ادا کر دیتا ہے اور ہر طرح کے کریکٹر سرٹیفیکیٹ اور ایکسپپیرینس سرٹیفیکیٹ وغیرہ دینے کا پا بند ہوتا ہے ۔اچانک چھوڑنے کی صورت میں دو ماہ کی تنخواہ ادارہ کو جمع کروائے گا (اس صورت میں ادارہ کا بہت سا تعلیمی نقصان ہوتا ہے جانے والا ملازم اچانک ہی آنا بند کر دیتا ہے اور نہ ہی ادارہ کو دو ماہ کی تنخواہ جمع کرواتا ہے اور ادارہ سے سروس ایکسپیرینس سرٹیفیکیٹ اور جتنے دن کام کیا اتنے دن کی تنخواہ کی ڈیمانڈ کر تا ہے ۔تحریری معاہدہ ہونے کے باوجودمندرجہ بالا صورت میں اکاؤنٹنٹ (کلرک ) کو کیا کر نا چاہئے ؟,"<p>بسم الله الرحمن الرحيم</p><p> Fatwa ID: 225-216/N=3/1436-U

دو ماہ پیشتر اطلاع کیے بغیر ملازمت ترک کرنے کی صورت میں سوال میں مذکور تعلیمی ادارہ میں جو دو ماہ کی تنخواہ ضبط کرنے یا نہ دینے کا اصول ہے یہ غلط ہے؛ کیوں کہ یہ مالی جرمانہ کی شکل ہے، جو شریعت میں جائز نہیں؛ لہٰذا کلرک یاکسی اور کو ایسا ہرگز نہ کرنا چاہیے اور اگر کلرک کسی بڑے ذمہ دار کی ماتحت ہو تو اس سے اس کام سے معذرت کردے البتہ ذمہ داران اسکول ایکسپیرینس سرٹیفیکٹ میں اخلاق وعادت کے خانہ میں اس کی یہ (بلاعذر کی) بے اصولی درج کرسکتے ہیں، اس سے دیگر ملازمین کی بے اصولی پر بھی قدغن لگے گی اور اگر پہلے طریق ہی سے نظام پر کنٹرول پانا چاہیں تو کچھ ترمیم کے ساتھ اس کی جائز شکل یہ ہے کہ ادارہ ملازم کا جتنی تنخواہ پر تقرر کرنا چاہے اس میں کچھ کمی کردے یا اسے پوری ہی تنخواہ دے اور سال کے اخیر میں یا ترک ملازمت پر بطور عطیہ کچھ رقم دے، مگر اس کے لیے اصول وضوابط کی پاسداری شرط ہو؛ لہٰذا جو ملازم ملازمت کے دوران یا ترک ملازمت کے موقعہ پر بے اصولی کرے اسے اخیر میں وہ انعام نہ دیا جائے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56888,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/56827,قرض حسنہ واپس کرنے کے احکام,برطانیہ میں بے شمار لوگوں نے ایک علمائ کی چلائی ہوئی اسلامی تنظیم کو ۲۰۰۵ اور ۲۰۱۰ کے درمیان دس لاکھ پاوند کے قریب قرض حسنہ دیا۔ پچھلے چند سالوں سے بہت سے قرض دینے والوں نے اپنی امانتوں کا مطالبہ کیا۔افسوس کی بات کے یہ تنظیم ان حضرات کے فون کا جواب نہیں دیتی اور انکے ساتھ بات چیت یا ملاقات کیلئے آمادہ نہیں ہوتی۔ بلکہ بہت سو کو صاف منع کیا گیا کہ قرض دی یوئی رقم واپس نہیں ملیگی حالانکہ تنظیم کے پاس ذرائع ہے کہ رقم حقداروں تک پہنچائے۔عوام میں اسکا بہت منفی اثر ہے، علمائ اور دینی اداروں پر اعتماد کم ہورہا ہے قرض حسنہ کو واپس کرنیکا کیا حکم ہے ؟ کیا یہ صحیح ہے کہ دینی اداروں کیلئے قرض کی رقم واپس دینا ضروری نہیں؟ نیز شریعت میں قرض دینے والوں کو نہ ملنے اور انکے فون کا جواب نہ دینے اور بد سلوکی اور نشانہ بنانے کا کیا حکم ہے؟ اگر تمام وسائل کو اختیار کرنے کے بعد کوئی اسلامی تنظیم قرض دینے والوں سے بات چیت پر آمادہ نہ ہو ، تو کیا قرض دینے والے حضرات محکمہ اور کورٹ کے ذریعہ اپنا حق وصول کرسکتے ہے یا نہیں؟ جو علمائ کرام تنظیم چلارہے ہیں انکی کیا شرعی ذمہ داریاں ہے؟ موسی حسین ، یوکے,"<p>بسم الله الرحمن الرحيم</p><p> Fatwa ID: 83-49/Sn=2/1436-U

قرض بلاشبہ حقوق العباد میں سے ایک حق ہے، قرض لینے والے (خواہ اشخاص ہوں یا ادارہ) پر ضروری ہے کہ حسب وعدہ قرض خواہوں کو ان کا قرض واپس کرے، اگر کوئی شخص وسعت کے باوجود قرض ادا کرنے میں ٹال مٹول کرتا ہے تو وہ سخت گنہ گار ہے، اللہ کے رسول صلی اللہ علیہ وسلم نے اسے ظلم قرار دیا، ”مطلب الغني ظلم“ اگر کوئی قرض لینے کے بعد ٹال مٹول کرتا ہے، ادا نہیں کرتا تو قرض خواہوں کے لیے جائز ہے کہ جبرا وصول کریں، نیز بوقت ضرورت عدالت کا بھی سہارا لے سکتے ہیں، ایک مرتبہ اللہ کے رسول صلی اللہ علیہ وسلم کے پاس لوگوں نے ایک شخص کے بارے میں شکایت کی تو آپ نے اسکا تمام مال فروخت کردیا؛ تاکہ اس سے لوگوں کا قرض ادا کیا جائے، وروي أن معاذا کان یدان فأتی غرماؤہ إلی النبي صلی اللہ علیہ وسلم فباع النبي صلی اللہ علیہ وسلم مالہ کلہ في دینہ حتی قام معاذ بغیر شیء․ (مشکاة المصابیح، باب الإفلاس والإنظار)؛ البتہ کوئی شخص یا ادارہ اگر تنگی کا شکار ہے؛ اس لیے وہ قرض نہیں ادا کرپارہا ہے تو اسے مہلت دینا بہت زیادہ باعثِ ثواب ہے، حدیث میں اس کی بڑی فضیلت آئی ہے، ”من أنظر معسرا أو وضع عنہ أنجاہ اللہ من کرب یوم القیامة (أخرجہ مسلم، رقم: ۳۰۰۶، باب حدیث جابر إلخ) رہا مذکور فی السوال تو یہ معاملہ نزاعی اور دو فریقوں کے درمیان دائر ہے؛ اس لیے جب تک فریقین کی طرف سے متفقہ طور پر یہ وضاحت نہ کی جائے کہ مذکور فی السوال تنظیم کیا کام کرتی ہے؟ اس نے کس مقصد سے قرض لیا؟ تنظیم اور قرض خواہوں کے درمیان معاملے کے وقت کیا ایگریمنٹ ہوا تھا؟ اب تنظیم ٹال مٹول کیوں کررہی ہے؟ وغیرہ، تب تک صورت مسئولہ سے متعلق کوئی حتمی حکم نہیں لکھا جاسکتا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56827,deoband,معاملات,دیگر معاملات
31-Aug-2020,https://darulifta-deoband.com/home/ur/other-transactions/56719,میری بچی ایک اسماعیلی اسکول میں آٹھویں کلاس میں پڑھتی تھی، میں نے اسکول کی پورے سال کی فیس ایڈوانس جمع کردی تھی ، اب فرسٹ سیمسٹر(سہ ماہی) کے امتحان سے پہلے میں نے بچی کو عالمہ بنانے کے ارادے سے اسکول سے نکال دیا، درخواست دینے کے بعد دو تین دنوں میں ایل سی تو مل گیا ، لیکن چھ مہینے کی ایڈوانس فیس دینے کے لیے اسکول ٹال مٹول کررہاہے۔,میری بچی ایک اسماعیلی اسکول میں آٹھویں کلاس میں پڑھتی تھی، میں نے اسکول کی پورے سال کی فیس ایڈوانس جمع کردی تھی ، اب فرسٹ سیمسٹر(سہ ماہی) کے امتحان سے پہلے میں نے بچی کو عالمہ بنانے کے ارادے سے اسکول سے نکال دیا، درخواست دینے کے بعد دو تین دنوں میں ایل سی تو مل گیا ، لیکن چھ مہینے کی ایڈوانس فیس دینے کے لیے اسکول ٹال مٹول کررہاہے۔ اس طرح رقم روکنے کے بارے میں شریعت کیا کہتی ہے ، کیا ان ڈیڑھ سے دو مہینوں میں مجھے اس رقم کی وجہ سے جو جو تکلیف ہوئی اس کی کوئی پکڑ ، جزا و سزا کا معاملہ اللہ کے یہاں ہوگا؟کیا یہ رکی ہوئی رقم اگر اسکول کے کاموں میں استعمال ہوگی تو اس پر سود کا اطلاق ہوگا؟کیا اسکول کی اپنی مصلحت ، میٹنگ اس رقم کو اتنے دنوں تک روکنے کی اجازت دیتی ہے؟,"<p>بسم الله الرحمن الرحيم</p><p> Fatwa ID: 124-95/D=2/1436-U

اگر اسکول والوں نے یہ واضح کردیا تھا کہ خواہ پورے سال بچہ پڑھے یا چند ماہ فیس بہرصورت پورے سال کی لی جائے گی، یا اس طرح کا رواج ہو کہ درمیان میں داخل ہونے والے یا درمیان میں اسکول سے چلے جانے والے سے پورے سال کی فیس لی جاتی ہو تب تو درمیان سال میں اسکول چھوڑدینے سے مابقی فیس واپس لینے کا حق نہیں ہے، اوراگر اسکول والوں نے نہ وضاحت کی ہو نہ ہی اس کا رواج ہو تو اسکول چھوڑنے پر جتنے ماہ باقی رہ گئے ہیں ان کی فیس واپس لینے کا حق ہے۔
جس صورت میں آپ کو فیس واپس لینے کا حق ہے اور مطالبہ کرنے پر اسکول والے نہیں دے رہے ہیں تو یہ ان کی طرف سے ظلم ہے، بلاوجہ ٹال مٹول کرنے کو حدیث میں ظلم کہا گیا ہے، مطل الغنی ظلم یعنی جسے حق واجب ادا کرنے کی وسعت ہو پھر بھی اس کا ٹال مٹول کرنا ظلم ہے۔ سود کے زمرہ میں داخل نہ ہوگا، البتہ ظلم وغصب کہلائے گا اور اگر اسکول انتظامی مصلحت کے تحت آپ کو کچھ انتظار کرنا پڑے تو صبر سے کام لیجئے جس پر آپ کو ثواب ملے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56719,deoband,معاملات,دیگر معاملات
01-Sep-2020,https://darulifta-deoband.com/home/ur/other-transactions/56691,اگر کوئی آدمی یہ منت مانے کہ میرا کام ہوجانے پر ایک بکرا ذبح کرکے اس کا گوشت باٹ دوں گا اور وہ بکرا خرید لے اور خریدنے کے بعد گھر پر اس کی موت ہوجائے تو کیا دوبارہ بکرا خریدنا پڑے گا؟ براہ کرم، رہنمائی فرمائیں۔,اگر کوئی آدمی یہ منت مانے کہ میرا کام ہوجانے پر ایک بکرا ذبح کرکے اس کا گوشت باٹ دوں گا اور وہ بکرا خرید لے اور خریدنے کے بعد گھر پر اس کی موت ہوجائے تو کیا دوبارہ بکرا خریدنا پڑے گا؟ براہ کرم، رہنمائی فرمائیں۔,"<p>بسم الله الرحمن الرحيم</p><p> Fatwa ID: 409-409/M=4/1436-U

جس کام کے لیے آپ نے منت مانی تھی تو کام پورا ہونے کی صورت میں آپ پر اس منت کا پورا کرنا لازم ہوگیا؛ لہٰذا مسئولہ صولت میں دوبارہ بکرا خریدکر نذر کو پورا کریں؛ کیونکہ نذر ادا کرنے سے پہلے بکرا مرگیا ہے۔ من نذر نذرا مطلقا أو معلقا بشرط․․․ ووجد الشرط المعلق بہ لزم الناذر أی لزمہ الوفاء بہ․ (درمختارمع الشامي: ۵/۴۱۱-۴۱۲، ط: دار الکتاب دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56691,deoband,معاملات,دیگر معاملات
