issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/taharah-purity/66913,پیشاب کے قطروں کا آنا !,مجھے ایک پریشانی ہے جس سے میں نماز یا قرآن نہیں پڑھ پاتا ہوں ، پیشاب کرنے کے بعد مجھ کو پیشاب کے قطرے آتے ہیں ۳۰ /منٹ کے بعد جب میں چیک کرتا ہوں تو کچھ قطرے آتے ہیں اور کبھی قطرے نہیں آتے ہیں ، اور قطرے رکتے نہیں ہیں ۔ کیا میں اس حالت میں غسل کر سکتا ہوں؟ نماز پڑھ سکتا ہوں؟ قرآن پڑھ سکتا ہوں؟,"<p>بسم الله الرحمن الرحيم</p><p> </p><p>
	Fatwa ID: 1001-1001/M=10/1437<br>
	<br>
	قرآن پڑھنے کے لیے باوضو ہونا شرط نہیں، بلاوضو بھی قرآن پڑھ سکتے ہیں البتہ قرآنی آیات کو بلاوضو چھونا اور ہاتھ لگانا درست نہیں، اور پیشاب کا قطرہ آنے سے وضو ٹوٹتا ہے غسل نہیں ٹوٹتا، لہذا محض پیشاب کا قطرہ آنے کی وجہ سے غسل کرنا لازم و واجب نہیں ہاں نماز پڑھنے کے لیے باوضو ہونا شرط ہے اگر پیشاب کا قطرہ آنے کی وجہ سے وضو ٹوٹ گیا تو وضو کرکے نماز پڑھیں اور وضو سے پہلے اگر قطرہ بدن یا کپڑے میں لگ گیا ہے اور وہ پھیلاوٴ میں درہم سے زائد ہے تو اس کو دھونا بھی ضروری ہے۔ آپ کو پیشاب کا قطرہ آنے کی شکایت اگر اس تسلسل کے ساتھ ہے کہ ایک نماز کے وقت میں اتنا بھی وقفہ خالی نہیں ملتا کہ اس میں وضو کرکے فرض نماز ادا کرسکیں تو اس صورت میں آپ شرعی معذور ہوں گے اور اس کا حکم دوسرا ہے اگر صورت حال ایسی ہے تو وضاحت کرکے سوال دوبارہ کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66913,deoband,عبادات,طہارت
31-Aug-2020,https://darulifta-deoband.com/home/ur/taharah-purity/66814,جب بھی میں وضو کرتاہوں خاص طورپر رمضان میں تو گیس کی وجہ سے ہر پندرہ منٹ میں وضو ٹوٹ جاتاہے,جب بھی میں وضو کرتاہوں خاص طورپر رمضان میں تو گیس کی وجہ سے ہر پندرہ منٹ میں وضو ٹوٹ جاتاہے تو میں یہ جاننا چاہتاہوں کہ کیا موبائل اورلیپ ٹاپ سے قرآن کریم کی تلاوت کرنا جائز ہے؟,"<p>بسم الله الرحمن الرحيم</p><p> </p><p>
	Fatwa ID: 961-961/M=10/1437<br>
	<br>
	موبائل اور لیپ ٹاپ سے قرآن کریم کی تلاوت کرسکتے ہیں اس میں یہ احتیاط رکھیں کہ جس وقت اسکرین پر قرآنی آیات ظاہر ہوں اس وقت بلا وضو اس کو ہاتھ نہ لگائیں، ماوٴس یا کی بورڈ کے بٹن وغیرہ کے ذریعہ ورق پلٹ لیا کریں اور اسکرین ٹچ موبائل میں قلم وغیرہ کے ذریعہ الٹ لیا کریں اور کوئی چیز نہ ہوتو اوپر یا نیچے کے کنارے والے حصے پر انگلی ٹچ کے ذریعہ پلٹنے میں حرج نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66814,deoband,عبادات,طہارت
31-Aug-2020,https://darulifta-deoband.com/home/ur/taharah-purity/66768,اگر نماز میں قطرہ آجائے تو كيا كریں؟,میری پریشانی یہ ہے کہ استنجاء کرنے کے بعد قطرے آتے ہیں۔ کیا اِن قطروں سے میرے کپڑے ناپاک ہوجائیں گے؟ کیا میں استنجاء کرنے کے بعد نماز پڑھ سکتا ہوں؟ اگر نماز میں قطرہ آتا ہے تو میں گناہ میں شامل ہوں گا یا نہیں ؟ پیشاب کی طرح مجھے کبھی کبھی بنا پیشاب کے بھی قطرہ آجاتا ہے۔,"<p>بسم الله الرحمن الرحيم</p><p> </p><p>
	Fatwa ID: 1104-1188/L=11/1437<br>
	<br>
	جی ہاں! ان قطروں سے کپڑے ناپاک ہو جائیں گے، اس لیے پیشاب کرنے کے بعد آپ ڈھیلا یا ٹیشو پیپر سے پیشاب کو اولاً خشک کریں اور جب قطرات آنے بند ہوجائیں اس وقت پانی سے استنجا کرلیں، اگر نماز میں قطرہ آجائے تو نماز توڑ کر کپڑے دھو کر او ردوبارہ وضو کرکے پھر نماز ادا کریں قطرات کے آتے ہی نماز فاسد ہوجاتی ہے چونکہ یہ قطرے غیر اختیار طور پر آتے ہیں؛ اس لیے نماز میں آنے کی صورت میں آدمی گنہگار نہ ہوگا، پیشاب کی طرح بغیر پیشاب کے آنے والے قطرہ کا بھی یہی حکم ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66768,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66757,بیٹھنے والا کوئی بیت الخلاء نہیں ہے، اس لیے میں پیشاب کرنے کے لیے انگریزی طرز کا بیت الخلاء استعمال کرتاہوں,میں ایک ملٹی نیشنل کمپنی میں کام کررہاہوں، یہاں بیٹھنے والا کوئی بیت الخلاء نہیں ہے، اس لیے میں پیشاب کرنے کے لیے انگریزی طرز کا بیت الخلاء استعمال کرتاہوں اور کھڑے ہو کر پیشاب کرتاہوں پیپر سے یا پانی سے ، لیکن کبھی کبھار کچھ قطرے پینٹ پر گر جاتے ہیں تو کیا اس حالت میں نماز پڑھ سکتاہوں؟,"<p>بسم الله الرحمن الرحيم</p><p> </p><p>
	Fatwa ID: 1162-1167/N=11/1437<br>
	<br>
	انسان کا پیشاب نجاست غلیظہ ہے؛ اس لیے اگر وہ کپڑے یا جسم میں پھیلاوٴ میں ہتھیلی کی گہرائی والے حصے (سائز میں ایک روپے ) سے زائد ہو تو اس کے ساتھ نماز نہیں ہوسکتی، اسے دھوکر یا کوئی دوسرا پاک کپڑا پہن کر نماز پڑھنا ضروری ہوگا، اور اگر اس کی مجموعی مقدار پھیلاوٴ میں ایک روپے کے برابر یا اس سے کم ہو تو وہ معاف ہے، یعنی: اس کے ساتھ نماز ہوجائے گی، البتہ کراہت کے ساتھ ؛ کیوں کہ ایک روپے کے برابر یا اس سے کم مقدار ناپاکی کے ساتھ نماز پڑھنا بھی اچھا نہیں؛ اس لیے اس صورت میں بھی ناپاکی دور کرنے کے بعد یا کوئی دوسرا پاک کپڑا پہن کر ہی نماز پڑھنی چاہئے، وعفا الشارع عن ……عرض مقعر الکف، وھو داخل مفاصل أصابع الید في رقیق من مغلظة کعذرة آدمي ، وکذا کل ما خرج منہ موجبا لوضوء أو غسل مغلظ (الدر المختار مع رد المحتار، کتاب الطھارة، باب الأنجاس ۱: ۵۲۰ - ۵۲۳، ط: مکتبة زکریا دیوبند) ، والأقرب أن غسل الدرھم وما دونہ مستحب مع العلم بہ والقدرة علی غسلہ فترکہ حینئذ خلاف الأولی ، نعم الدرھم غسلہ آکد فترکہ أشد کراھة کما یستفاد من غیرما کتاب من مشاھیر کتب المذھب الخ (رد المحتار ۱: ۵۲۰، ۵۲۱) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66757,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66665,اگر رمضان میں دن کے وقت احتلام ہوجائے تو غسل فرض ہوجاتاہے,اگر رمضان میں دن کے وقت احتلام ہوجائے تو غسل فرض ہوجاتاہے، اور غسل میں کلی کرنا اور ناک میں پانی ڈالنا فرض ہے۔ براہ کرم، غسل کا طریقہ بتائیں اور کلی کرنا چاہئے کہ نہیں؟,"<p>بسم الله الرحمن الرحيم</p><p> Fatwa ID: 847-851/Sd=10/1437

رمضان میں دن کے وقت اگر احتلام ہوجائے، تو فرض غسل کرنے کا وہی طریقہ ہے، جو عام حالات میں ہے، یعنی ناک میں اور منہ میں پانی ڈالنا اور پورے بدن پر کم از کم ایک بار پانی بہانا، البتہ روزے کی حالت میں غسل کرتے وقت کلی کرنے اور ناک میں پانی ڈالنے میں مبالغہ نہیں کرنا چاہیے، اس لیے کہ روزہ کی حالت میں ناک میں پانی ڈالنے اور کلی کرنے میں مبالغہ کرنا مکروہ ہے۔ وبالغ في الاستنشاق الا أن تکون صائماً۔ (ترمذي:۱/۱۶۳) وتکرہ لہ المبالغةفي المضمضة والاستنشاق۔ (الفتاوی الہندیة :۱/۱۹۹)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66665,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66654,دبر کے مقام کے بالوں کے لیے کیا حکم ہے ؟ کیا اسے صاف کرنا ضرورہے ۔,دبر کے مقام کے بالوں کے لیے کیا حکم ہے ؟ کیا اسے صاف کرنا ضرورہے ۔,"<p>بسم الله الرحمن الرحيم</p><p> Fatwa ID: 946-953/H=10/1437

فتاویٰ محمودیہ میں ہے ”ناف کے نیچے دائیں بائیں نیز خصیتین پر جو بال ہوں اور پھر نیچے (دبر پر) جو بال ہوں ان سب کو صاف کر دینا چاہئے اھ“ اور بحوالہ مرقاة شرح المشکاة حاشیہ میں ہے زاد ابن شریح وحلقة الدبر اھ (فتاویٰ محمودیہ ج: ۱۹/ ص: ۴۴۶ (مطبوعہ دارالمعارف دیوبند) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66654,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66653,دورانِ غسل اگر پانی کی چھینٹیں جسم سے لگ کر پانی میں چلی جائے تو کیا اس سے غسل ہو جائے گا ؟,حضرت میرا سوال ہے کہ اگر غسلِ جنابت فرض ہو گئی اور جب غسل کرنے لگے تو اگر غسل سے پہلے پانی میں ہاتھ مارا تو کیا اس پانی سے غسل ہو جائے گا ؟ اور دوسرا سوال یہ ہے کہ دورانِ غسل اگر پانی کی چھینٹیں جسم سے لگ کر پانی میں چلی جائے تو کیا اس سے غسل ہو جائے گا ؟,"<p>بسم الله الرحمن الرحيم</p><p> Fatwa ID: 788-678/D=11/1437

(۱) اگر ہاتھ میں نجاست نہ ہوتو پانی میں ہاتھ ڈالنے سے وہ پاک رہے گا، اس سے غسل ہو جائے گا البتہ بغیر ہاتھ دھوئے برتن میں نہیں ڈالنا چاہئے۔ 
(۲) دورانِ غسل اگر بالٹی وغیرہ میں پانی کی چھینٹیں بدن سے گر جائے تو اس سے پانی ناپاک نہ ہوگا، بشرطیکہ بدن پر ظاہری نجاست نہ ہو۔ لیکن بالٹی کو غسل کے قطرات سے بچانا چاہئے اگر ماء مستعمل غالب ہو جائے گا تو پھر پانی نا پاک ہو جائے گا جنب اغتسل فانتضح من غسلہ شيء في إنائہ لم یفسد علیہ الماء (ہندیہ ۱/۷۵ اتحاد) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66653,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66622,غسل کا صحیح طریقہ کیا ہے؟,میرا سوال یہ ہے کہ غسل کا صحیح طریقہ کیا ہے؟ اور کیا غسل کرنے کے بعد وضو کرنا پڑے گا جب کہ غسل میں صرف غسل کے فرائض پورے کئے جائیں؟,"<p>بسم الله الرحمن الرحيم</p><p> </p><p>
	Fatwa ID: 893-844/sd=10/1437<br>
	<br>
	&nbsp;غسل کا مسنون طریقہ مختصراً یہ ہے کہ اولاً ہاتھ اور شرم گاہ دھوئے، پھر پورا وضو کرے، اسی درمیان منہ اور ناک میں اچھی طرح پانی ڈالے، اس کے بعد پورے بدن پر پانی بہائے۔ اور بہتر ہے کہ اولاً دائیں کندھے پر، اس کے بعد بائیں کندھے پر اور پھر سر پر پانی ڈالے اور بدن کو رگڑ کر دھوئے۔ اگر غسل کے فرائض پورے کیے جائیں، تو غسل کے بعد وضو ء کرنا ضروری نہیں ہے، ہاں غسل سے پہلے وضو کرنا مسنون ہے۔ عن ابن عباس رضي اللّٰہ عنہما عن خالتہ میمونة قالت: وضعت للنبي صلی اللّٰہ علیہ وسلم غسلاً یغتسل بہ من الجنابة، فأکفأ الإناء علی یدہ الیمنی، فغسلہا مرتین أو ثلاثاً، ثم صب علی فرجہ فغسل فرجہ بشمالہ، ثم ضرب بیدہ الأرض فغسلہا ثم تمضمض واستنشق وغسل وجہہ ویدیہ ثم صب علی رأسہ وجسدہ، ثم تنحی ناحیة فغسل رجلیہ۔ (سنن أبي داؤد، کتاب الطہارة / باب في الغسل من الغسل ۱/۳۲ رقم: ۲۴۵ دار الفکر بیروت، فتح الباري ۱/۴۸۶ رقم: ۲۵۷ بیروت)عن جمیع بن عمیر وفیہ فقالت عائشة رضي اللّٰہ تعالیٰ عنہا: کان رسول اللّٰہ صلی اللّٰہ علیہ وسلم یتوضأ وضوئہ للصلاة ثم یفیض علی رأسہ ثلاث مرار۔ (سنن أبي داؤد، کتاب الطہارة / باب الغسل من الجنابة ۱/۳۲ رقم: ۲۴۱ دار الفکر بیروت)وہي أن یغسل یدیہ إلی الرسغ ثلاثاً ثم فرجہ ویزیل النجاسة إن کانت علی بدنہ ثم یتوضأ وضوئہ للصلاة إلا رجلیہ، ہٰکذا في الملتقط۔ (الفتاویٰ الہندیة ۱/۱۴)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66622,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66481,کیا جدید ترین آٹو میٹک واشنگ مشین میں پاک اور ناپاک کپڑے ساتھ میں ڈال دینے سے کپڑے سارے کے سارے پاک ہوجائیں گے یا سارے کپڑے ناپاک ہوجائیں گے ؟,کیا جدید ترین آٹو میٹک واشنگ مشین میں پاک اور ناپاک کپڑے ساتھ میں ڈال دینے سے کپڑے سارے کے سارے پاک ہوجائیں گے یا سارے کپڑے ناپاک ہوجائیں گے ؟,"<p>بسم الله الرحمن الرحيم</p><p> Fatwa ID: 897-897/M=9/1437

پاک کپڑے کو ناپاک کپڑوں کے ساتھ خلط نہ کیا جائے، دونوں کوالگ الگ دھویا جائے تو بہتر ہے بہرحال اگر ناپاک کپڑے یا پاک و ناپاک دونوں قسم کے کپڑے ملا کر واشنین مشین کے ذریعہ اس طور پر دھوئے جائیں کہ ہر مرتبہ کا مستعمل پانی بہادیا جائے اور دوسرا پاک پانی ڈال کر پھر دھویا جائے تین مرتبہ یہ عمل کیا جائے او رہر مرتبہ کپڑے سے پانی بالکلیہ نچوڑ جائے تو اس طرح سارے کپڑے پاک ہو جائیں گے ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66481,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66443,اگر منی مثانے سے اچھل كر نا گرے تو كیا غسل فرض نہیں ہوتا,میرے اکثر دوست یہ بات کہتے ہیں کہ اگر منی مثانے سے اچہل کے نا گرے تو غسل فرض نہیں ہوتا،اس بارے میں رہنمائی فرمائیں۔,"<p>بسم الله الرحمن الرحيم</p><p> Fatwa ID: 748/-590/D=9/1437

منی اپنی جگہ سے لذت سے شہوت کے ساتھ جدا ہوکر اچھل کر جسم سے باہر نکلتی ہے خواہ نیند میں یا بیداری میں، بے ہوشی میں یا ہوش میں، جماع سے یا بغیر جماع کے، کسی خیال و تصور سے یا خاص حصہ کو حرکت دینے سے یا کسی اور طرح سے تو غسل واجب ہو جاتا ہے، او راگر بغیر شہوت کے کسی مرض وغیرہ کی وجہ سے منی خارج ہوئی ہے تو اس سے غسل واجب نہیں ہوگا، بلکہ صرف وضو ٹوٹے گا، صورت مسئولہ میں منی اچھل کر نہ بھی گرے لیکن اپنی جگہ سے جدا ہوتے وقت شہوت کے ساتھ جدا ہوئی ہے تو غسل فرض ہوجائے گا، اگر چہ بعد میں اس کا خروج بلاشہوت ہوا ہو پھر بھی غسل فرض ہے۔ فرض الغسل عند خروج مني من العضو ․․․ منفصل عن مقرہ ہو صلب الرجل ․․․ بشہوة أي لذة ولو حکما کمحتلم (الدر المختار مع الشامی ۱/۲۹۶، ط: زکریا دیوبند․ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66443,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66378,دانت کی شکل کا خول لگوانے كے بعد وضو اور غسل كیسے كریں؟,میرا سوال یہ ہے کہ کیا دانت کی روٹ کنال (دانت کی جڑوں کو ختم کردینا) کروانا جائز ہے اگر دانت خراب ہو ؟روٹ کنال کے بعددانت کی شکل کا خول لگا دیاجاتاہے جو کہ کسی دھات (آئرن یا تمانبا) کا بنا ہوتاہے ، کیا اس سے وضو یا غسل جائز ہوگا یا نہیں؟ جب کہ دانت کا خول جو لگایاجاتاہے وہ فکس ہوتاہے، اتر نہیں سکتا۔ براہ کرم، رہنمائی فرمائیں۔,"<p>بسم الله الرحمن الرحيم</p><p> Fatwa ID: 919-930/H=10/1437

اگر وہ خول اتر نہیں سکتا تو ایسی صورت میں اس کے لگے ہوئے ہونے کی حالت میں وضو اور غسل درست ہو جاتا ہے۔ ہکذا فی الفتاوی المحمودیہ ج: ۵/ ص: ۸۳ (مطبوعہ دارالمعارف دیوبند) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66378,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66373,غسل کرنے کے بعد استنجا کے وقت منی جیسا نکلتا ہے ، کیا اس سے دوبارہ غسل واجب ہوگا؟,میری بیوی کو ہمبستری کرکے غسل کرنے کے بعد استنجا کے وقت منی جیسا نکلتا ہے ، کیا اس سے دوبارہ غسل واجب ہوگا؟,"<p>بسم الله الرحمن الرحيم</p><p> Fatwa ID: 696-696/B=9/1437

جی نہیں! دوبارہ غسل کی ضرورت نہیں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66373,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66286,رات کو جو کپڑا پہن کر سوتے ہیں، کیا اسی کپڑے میں نماز پڑہ سکتے ہیں ؟,مجھ کو پیشاب مکمل نہیں ہوتا۔ فارغ ہونے میں بہت وقت لگتا ہے ۔ بعض اوقات آدھا گھنٹہ ہوجاتا ہے ، تب بھی قطرہ نکلتا رہتا ہے ۔ یہ وسوسہ نہیں ہے یقینی ہے ، اور جب نماز کے لئے جاتا ہوں تو نماز کے دوران بھی قطرہ نکلتا ہے ۔ اور نماز کے علاوہ اور کاموں میں ہوتا ہوں، تب بھی ایسا ہوتا ہے ۔ اس وجہ سے بار بار کپڑا تبدیل کرنا پڑتا ہے ۔ غسل کے دوران یا غسل کے بعد قطرہ آ نے کا امکان ہوتا ہے ۔ فی الحال میں ایک طریقہ اپنا رہا ہوں۔ استنجاء جانے کے وقت کپڑا بدل لیتا ہوں، جو میں صرف اسی کے لئے خاص کر رکھا ہوں۔ پیشاب کرنے کے تقریبا آدھے گھنٹے تک اسی میں رہتا ہوں۔ پھر میں دوبارہ بیت الخلاء جا کر پیشاب کے بغیر صرف عضو دھو کر آجاتا ہوں اور کپڑا بدل لیتا ہوں۔ سفر میں اس پر عمل ہو ہی نہیں پاتا، اور مقام میں بھی تکلیف ہوتی ہے جس کی وجہ سے میری مقام اور سفر کی بہت سی جماعت کی نمازیں فوت ہوجاتی ہیں۔ ایسی حالت میں مجھے کیا طریقہ اپنانا چاہیے ۔ سفر میں اور مقام میں اس کا کیا حل ہے ۔ براہ کرم تفصیل سے رہنماء فرمائیں۔اور رات کو جو کپڑا پہن کر سوتے ہیں، کیا اسی کپڑے میں نماز پڑہ سکتے ہیں ؟,"<p>بسم الله الرحمن الرحيم</p><p> Fatwa ID: 721-617/D=9/1437

آپ جو طریقہ اختیار کرتے ہیں کہ استنجے کو وقت اور کچھ دیر بعد تک کے لیے الگ کپڑا ہوتا ہے پھر دوسرا کپڑا بدل لیتے ہیں یہ طریقہ ٹھیک ہے بعض بزرگوں کا ایسا ہی معمول رہا ہے۔ 
سفر وغیرہ میں اگر کپڑا تبدیل کرنے کا موقعہ نہ ہو تو یہ بات سمجھ لیں کہ اگر کپڑے میں پیشاب کا قطرہ ٹپک گیا تو اس سے پورا کپڑا ناپاک نہیں ہوتا نہ ہی کپڑا تبدیل کرنا ضروری ہوتا ہے بلکہ اگر صرف اتنے حصہ کو دھولیں جہاں قطرہ ٹپکنے کا شبہ ہے تو بھی کافی ہے، اور اگر کپڑا دھونے کا موقعہ نہ مل سکے اور قطرہ کا پھیلاؤ ہتھیلی کے گہرائی والے حصہ سے کم ہے تو ایسے کپڑے میں نماز پڑھ لینے کی گنجائش ہے، یہ دو مسئلے آپ کو بتلا دئیے تاکہ سفر کی مجبوری میں زیادہ پریشانی میں نہ پڑیں البتہ پاکی صفائی کا زیادہ اہتمام رکھنے والے اللہ کو زیادہ محبوب ہوتے ہیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66286,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66153,غسل کے بعد ناپاک کپڑے پہن لیا تو اسے دوبارہ غسل کرنا پڑے گا کیا؟,(۱) اگر کسی شخص کے کپڑے ناپاک ہوگئے اور اس نے غسل کیا اور اس کپڑے کا حصہ جو ناپاک ہوا تھاصرف اسے نچوڑ کر دھویا باقی کپڑا نہیں دھویا اور پہن لیا تو کیا یہ صحیح ہے؟ (۲) اگر کسی شخص نے غسل کے بعد ناپاک کپڑے پہن لیا تو اسے دوبارہ غسل کرنا پڑے گا کیا؟,"<p>بسم الله الرحمن الرحيم</p><p> Fatwa ID: 910-896/N=9/1437

(۱) : جی ہاں! اگر اس نے ناپاک کپڑے کا صرف ناپاک حصہ دھویا، باقی نہیں دھویا اور اس کے بعد وہ کپڑا پہن لیا تو اس میں کچھ حرج نہیں؛ کیوں کہ اگر کوئی کپڑا ناپاک ہوجائے تو اس کا صرف ناپاک حصہ دھونا واجب ہوتا ہے، پورا کپڑا دھونا واجب نہیں ہوتا۔ 
 (۲) : اگر غسل کے بعد ناپاک کپڑا پہننے کی وجہ سے کپڑے کی ناپاکی جسم میں نہیں لگی تو جسم ناپاک نہ ہوگا، اور اگر کپڑے کی ناپاکی جسم کے کسی حصہ میں لگ گئی خواہ اس طور پر کہ ناپاکی تر تھی اور جسم کو لگ گئی یا جسم کا پانی کپڑے کے ناپاک حصہ میں لگ کر جسم میں لگ گیا تو جسم کا صرف وہ حصہ ناپاک ہوگا، پورا جسم ناپاک نہ ہوگا، نیز دوبارہ غسل بھی ضروری نہ ہوگا، جسم کا جو حصہ ناپاک ہوا، صرف اسے دھولیناکافی ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66153,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66135,نماز کے دوران بھی کئی مرتبہ ریح خارج ہوجاتی ہے؟,اگر کسی کو گیس کی شکایت ہو اور ریح خارج ہوجاتی ہو تو نماز کس طرح ادا کریں؟ نماز کے دوران بھی کئی مرتبہ ریح خارج ہوجاتی ہے؟ علاج بھی چل رہاہے، اب اگر دوران نماز ریح نکل جائے تو کیا نماز لوٹانا پڑے گا؟,"<p>بسم الله الرحمن الرحيم</p><p> Fatwa ID: 902-889/SN=9/1437

اگر کسی کو مسلسل ریح خارج ہونے کی شکایت ہوکہ اسے اتنا وقفہ بھی نہیں ملتا ہوکہ وضو کرکے فرض نماز ادا کرلے او راسی کیفیت پر ایک نماز کا وقت گزر جائے تو وہ شرعاً معذور شمار ہوتا ہے اس کے لیے حکم شرعی یہ ہے کہ نماز کا وقت داخل ہونے پر ایک مرتبہ وضو کرلے پھر اس وضو سے وقت کے اندر جتنی چاہے فرض یا نفل نماز پڑھے، ریح خارج ہونے سے (اگر چہ دورانِ نماز خارج ہو) وضو نہ ٹوٹے گا، جب وقت گزر جائے اور دوسری نماز کا وقت داخل ہوجائے تو دوبارہ وضو کرکے اسی طرح کرے۔ 
نوٹ: 
(الف) ابتداءً معذور کے حکم میں داخل ہونے کے لیے تو مذکورہ بلا شرط کا تحقیق ضروری ہے؛ لیکن دوام کے لیے صرف اتنا کافی ہے کہ وقت کے اندر ایک مرتبہ یہ عذر (خروجِ ریح) پایا جائے۔ 
(ب) اگر نماز کا کوئی مکمل وقت ا س طرح گزرجائے کہ ایک مرتبہ بھی ریح خارج نہ ہوتو یہ شخص معذور ہونے سے نکل جائے گا اور اس پر عام تندرست آدمی کے احکام لاگو ہوجائیں گے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66135,deoband,عبادات,طہارت
01-Sep-2020,https://darulifta-deoband.com/home/ur/taharah-purity/66036,استبراء کس کو کہتے ہیں,استبراء کس کو کہتے ہیں؟ ذرا تفصیل سے اسکی وضاحت فرمائیں۔ پیشاب کرنے کے بعد ایک آدمی بغیر استبراء کے پانی سے دھو کرفارغ ہوجاتاہے اور کہتا ہے کہ مجھ کو اطمینان ہے، مجھ کو قطرہ نہیں آتا تو ایسے آدمی کی نماز کا کیاحکم ہے اور اسکو امامت کرنا درست ہے کہ نہیں؟,"<p>بسم الله الرحمن الرحيم</p><p> Fatwa ID: 700-552/D=9/1437

پیشاب پائخانہ کے بعد نجاست کی جگہ اس طرح صاف کرناکہ دل مطمئن ہو جائے کہ پیشاب یا پائخانہ اب نہیں نکلے گا اس اطمینان حاصل کرنے کو استبراء کہتے ہیں، یہ واجب ہے۔ 
اس اطمینان کے بارے میں لوگوں کی عادتیں مختلف ہیں کسی کو چند قدم چلنے سے کسی کو دیر تک بیٹھے رہنے سے، کسی کو زمین پر پیر مارنے سے، یا پیر گھمانے سے، کلوخ استعمال کرکے پیر گھمانا زیادہ بہتر ہے۔ کیونکہ اگر استنجے کے بعد پیشاب کا قطرہ آگیا تو کپڑے اور جسم کا وہ حصہ ناپاک ہوجائے گا جہاں قطرہ لگا ہے۔ اور اگر وضو کے بعد قطرہ آیا تو کپڑا اور جسم ناپاک ہونے کے ساتھ وضو بھی ٹوٹ جائے گا۔ 
صورت مسئولہ میں پانی سے دھو کر بغیر استبراء کے فارغ ہوجانے میں وہی اندیشہ قطرہ آنے کارہے گا جو اوپر لکھا گیا جس کے نتیجے میں جسم اور کپڑا ناپاک ہو جائے گا۔ اور بعض صورتوں میں وضو بھی ٹوٹ جائے گا۔ آدمی اپنی ذات کے سلسلے میں امین ہوتا ہے پس بدون مخالف ثبوت کے اسے جھوٹا نہیں کہہ سکتے۔ البتہ تقوے طہارت کا جو زیادہ اہتمام رکھتا ہو اسے امام بنانا افضل ہے۔ اگر اس شخص کو اطمینان ہے کہ قطرہ وغیرہ نہیں آتا تو اس کا امامت کرنا درست ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66036,deoband,عبادات,طہارت
01-Sep-2020,https://darulifta-deoband.com/home/ur/taharah-purity/65954,ہر 10 سکنڈ پر پیشاب آتا رہتا ہے,کیا فرماتی ہے شریعت مطہرہ اس معاملہ میں کہ زید کو پیشاب سے فارغ ہونے میں بہت دیر لگ جاتی ہے ۔ اور اندازہ یہ ہے کہ ہر 10 سکنڈ پر پیشاب آتا رہتا ہے اور فارغ ہونے میں آدھا گھنٹا لگ جاتاہے ۔ زید ٹشو کا استعمال کرتا ہے تو سوکھ جانے کی وجہ سے پیشاب رک جاتا ہے ۔ اسکے لیے کیا حکم ہے ؟,"<p>بسم الله الرحمن الرحيم</p><p> Fatwa ID: 856-856/M=9/1437

ہر دس سکنڈ پر پیشاب آنے کا مطلب اگر یہ ہے کہ زید جس وقت پیشاب کے لیے جاتا ہے او رپیشاب کرکے اٹھ جاتا ہے تو اس کے بعد سے ہر دس سکنڈ پر پیشاب کا قطرہ آتا رہتا ہے او رقطرہ بند ہونے اور مکمل فارغ ہونے تک آدھہ گھنٹہ لگ جاتا ہے تو اگر اس تسلسل کے ساتھ نہیں آتا کہ ایک نماز کے پورے وقت کو محیط ہو جائے اور وضو کرکے فرض نماز ادا کرنے کے بقدر بھی خالی وقفہ نہ ملے بلکہ اتنا وقفہ خالی مل جاتا ہے کہ وضو کرکے نماز ادا کرسکتا ہے تو ایسی صورت میں زید معذور شرعی نہیں کہلائے گا اس پر لازم ہے کہ پیشاب کا آخری قطرہ آنے تک انتظار کرے اور قطرہ آنے پر ٹشو پیپر یا ڈھیلا وغیرہ کے ذریعہ صفائی کرلے، اور فارغ ہونے میں دیر لگ جاتی ہے تو نماز سے آدھ پون گھنٹہ پہلے استنجاء سے فارغ ہوجایا کرے اور قطرہ آنے کی جو شکایت ہے اس کا علاج کرائے اور اگر صورت حال کچھ اور ہوتو اس کی مکمل وضاحت کے ساتھ سوال کریں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65954,deoband,عبادات,طہارت
01-Sep-2020,https://darulifta-deoband.com/home/ur/taharah-purity/65846,مذی سے تر انگلی جس کپڑے میں صاف کی ہو ان کپڑوں میں نماز پڑھنا ؟,ہم ملاعبت سے لطف اندوز ہورہے تھے اور میں نے بیوی کے فرج میں اپنی انگلی ڈالدی تھی اور مجھے محسوس ہو تھاا کہ میری انگلی گیلی ہوگئی تو میں نے بیوی کے ڈریس پر اسے پوچھ لیا کیوں کہ ا چانک کچھ رشتہ دار کے آنے کی وجہ سے ہمیں رکنا پڑا تھا۔ میرا سوال یہ ہے کہ اگر وہ اسی ڈریس میں نماز پڑھے گی تو کیا اس کی نماز ہوجائے گی؟ یا اس کو ڈریس بدلنے کی ضرورت ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 869-872/N=9/1437</span></p><p dir=""RTL"">
	&nbsp;</p><p dir=""RTL"">
	آپ نے بیوی سے ملاعبت کے دوران اس کی شرمگاہ میں انگلی ڈالی اور وہ تر ہوگئی تو یہ بظاہر بیوی کی مذی سے تر ہوئی؛ کیوں کہ ملاعبت کے درمیان عام طور پر مرد اور عورت کو مذی آہی جاتی ہے بالخصوص جب مرد عورت کی شرمگاہ میں انگلی داخل کردے۔ مرد یا عورت کی مذی بالاتفاق ناپاک؛ بلکہ نجاست غلیظہ ہے۔ اور اگر یہ مذی نہ ہو؛ بلکہ لیکوریا کا پانی ہو تو وہ بھی ناپاک ہے، اور اگر فرج داخل کی رطوبت ہو تو صاحبین کے نزدیک وہ بھی ناپاک ہے اور بر بنائے احتیاط اسی قول پر فتوی ہے؛ اس لیے آپ نے بیوی کے لباس میں جس جگہ انگلی پوچھی، لباس کا وہ حصہ ناپاک ہوگیا، اگر اس کی مقدار پھیلاوٴ میں ایک روپے سے زائدہوتو آپ کی بیوی اس کپڑے میں نماز نہیں پڑھ سکتی، اور اگر اس سے کم ہو اور کپڑے کا کوئی اور حصہ ناپاک نہ ہو تو اس کپڑے میں کراہت کے ساتھ نماز ہوسکتی ہے، البتہ اس صورت میں بھی بہتر یہ ہے کہ کپڑے تبدیل کرلیے جائیں یا کم از کم ناپاک حصہ دھودیا جائے، اس کے بعد نماز پڑھی جائے تاکہ نماز کا پورا ثواب ملے، اس میں کوئی کمی واقع نہ ہو (امداد الفتاوی مع حاشیہ۱: ۱۰۷-۱۲۱، مطبوعہ: مکتبہ زکریا دیوبند)، و لا عند مذي أو ودي بل الوضوء منہ ومن البول جمیعاً علی الظاہر (در مختار مع شامی ۱: ۳۰۴، مطبوعہ: مکتبہ زکریا دیوبند)، وعفا الشارع عن قدر درھم ……وھو مثقال عشرون قیراطاً في نجس کثیف لہ جرم وعرض مقعر الکف، …… في رقیق من مغلظة کعذرة آدمي، وکذا کل ما خرج منہ موجبا لوضوء أو غسل مغلظ الخ (در مختار مع شامی ۱: ۵۲۰- ۵۲۳)، والأقرب أن غسل الدرھم وما دونہ مستحب مع العلم بہ والقدرة علی غسلہ فترکہ حینئذ خلاف الأولی، نعم الدرھم غسلہ آکد فترکہ أشد کراھة کما یستفاد من غیرما کتاب من مشاھیر کتب المذھب الخ (شامی ۱: ۵۲۰، ۵۲۱)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65846,deoband,عبادات,طہارت
