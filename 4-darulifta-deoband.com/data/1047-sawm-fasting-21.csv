issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/sawm-fasting/60129,.رمضان میں شبینه,ہمارے یہاں اخیر رمضان میں شبینہ ہوتا ہے جس میں 6 7 حافظ مل کر قرآن کریم مکمل کرتے ہیں اور اسی دوران ناشتہ بہی چلتا ہے اور کسی نے مجہے بتایا ہے کہ شبینہ پڑہنا بدعت ہے تو آپ سے پوچہنا یہ ہے کہ شبینہ پڑہنا جائز ہے یا نہیں؟ اور اگر جائز ہے تو کن شرائط کے ساتھ؟,"<p>بسم الله الرحمن الرحيم</p><p> Fatwa ID: 939-768/D=9/1436-U

ایک مفصل فتوی تین روز یا پانچ روز میں ختم قرآن کے حکم سے متعلق منسلک کیا جاتا ہے، 
ایک روزہ شبینہ میں یہ خرابیاں اگر مستزاد ہوکر پائی جاتی ہوں تو اس کا قابل ترک ہونا صاف ظاہر ہے، ورنہ منسلکہ فتوے کی روشنی میں آپ اپنے یہاں کے شبینہ کے اوصاف تحریر کریں۔
--------------------------------------
تین روزیا پانچ روزکی تراویح کا حکم
( جس میں آدابِ قرآن کی رعایت ملحوظ نہ رکھی جائے )
محترمی ،مکرمی حضرت مفتی صاحب مدظلہ! ․․․․․․․․․․․․․․․․․․․․․․․․․․․․․․․․․․ السلام علیکم ورحمة اللہ وبرکاتہ
 امید کہ درج ذیل سوال کا جواب مرحمت فرما کرممنو ن فرمائیں گے ۔
سوال:﴿۳۹﴾ہر شخص بخوبی اس با ت سے واقف ہے کہ رمضان المبارک میں بہت سی جگہوں پر نماز تراویح میں قرآن پاک پور ا ہوتا ہے اور مساجد کے علاوہ گھروں میں ،کارخانوں میں اور دیگر بہت سی جگہوں پرتین ،پانچ ،سات اور نو شب میں پورا کردیا جاتا ہے، اور حفاظ کرام جس تیزی سے پورا کرتے ہیں، اس کو سن کر کوئی نہیں کہہ سکتا کہ کلام پاک کا کوئی ادب ملحوظ رکھاجاتا ہے ،ایسے تیز روحفاظ کرام عوام میں بھی بے حد مقبول ہوتے ہیں،آں جناب سے معلوم یہ کرنا ہے کہ اگر اس طریقہ سے قرآن کریم پڑھنا اور سننا ممنوع ہے، تو عوام مقتدیوں کو کس طریقہ سے منع کیا جائے اور ان کو سمجھانے کا کیا طریقہ اختیار کیا جائے ؟نیز آں جناب ممانعت کے اسباب پر بھی تفصیل سے روشنی ڈالیں۔
ہم یہ چاہتے ہیں کہ اس سلسلہ میں ایک تفصیلی اور جامع فتوی آپ کے دار الافتاء سے ایسا جاری ہو کہ ماہِ مبارک میں قرآن کریم کی بے ادبی کو حتی الامکان روکا جاسکے اور پورے مہینے مساجد کلامِ الٰہی کے انوار سے آباد ومعمور رہیں اور چند شب میں پورا کرنے کا یہ سلسلہ قطعاً بند ہوسکے ۔فقط 
			محمد اظہر انصاری محلہ قاضی سہارن پور (۱۱۹۷/د ۱۴۲۹ئھ) 
الجواب وباللہ التوفیق:
نمازتراویح میں تین چیزیں خاص طورپرقابلِ لحاظ ہیں :
(الف) قرآن شریف کا جو حصہ پڑھاجائے، وہ تصحیح اور ترتیل کے ساتھ پڑھاجائے ،ارشاد خداوندی ہے : وَرَتِّلِ الْقُرْاٰنَ تَرْتِیْلاً (مزمل:۴)، یعنی (قرآن کو خوب صاف صاف پڑھو،ایک ایک حرف الگ الگ ہو )،لہٰذا ایسی تیز رفتاری سے پڑھنا جس میں حروف کٹ جائیں اور الفاظ کی ادائیگی، صحیح وصاف نہ ہو درست نہیں ہے ، قال في الفتاویٰ الہندیة:ویکرہ الإسراع في القراء ة وفي أداء الأرکان کذا في السراجیة، وکلما رتل فہوحسن کذا في فتاوی قاضي خاں(۱)۔
(ب)پورے رمضان میں نماز تراویح کے اندر ایک قرآن کا ختم کرنا سنت ہے، جس میں قرآن پڑھنے اور سننے کے آداب کا پور الحاظ رکھنا ضروری ہے ،جس کا مستحب طریقہ یہ ہے کہ ایک رکعت میں ایک رکوع یا دس آیتیں پڑھی جائیں ، قال في الہندیة:ویکرہ أن یعجل ختم القرآن في لیلة إحدی وعشرین أو قبلہا، وحکی أن المشائخ رحمہم اللّہ تعالٰی جعلوا القرآن علی خمس مائة وأربعین رکوعاً واعلموا ذلک في المصاحف حتی یحصل الختم في لیلة السابع والعشرین، وفي غیرہذا البلدکانت المصاحف معلمة بعشرمن الآیات وجعلوا ذٰلک رکوعاً لیقرأ في کل رکعة من التراویح القدر المسنون، کذا في فتاوی قاضی خان(۲)، وقال الزیلعي: ومنہ من استحب الختم في لیلة السابع والعشرین رجاء أن ینالوا لیلة القدر، لأن الأخبار تظاہرت علیہا، وقال الحسن عن أبي حنیفة: یقرأ في کل رکعة عشر آیات ونحوہا، وہو الصحیح لأن السنة الختم فیہا مرة وہو یحصل بذلک مع التخفیف(۳)، قال في العالمگیري:وینبغي للإمام إذا أراد الختم أن یختم في لیلة السابع والعشرین کذا فی المحیط (۴)۔
عبارتِ مذکورہ بالا سے معلوم ہوا کہ مقدار مسنون کا خیال کرتے ہوئے، ایک رکعت میں ایک رکوع یا دس آیتیں پڑھی جائیں، اس مقدار کو مشائخ فقہاء نے مستحب قرار دیا ہے اور یہی امام اعظم ابوحنیفہ سے منقول ہے، تاکہ ستائیسویں شب میں قرآن کا ختم ہوجائے، جس سے لیلة القدر کی فضیلت بھی حاصل ہوسکے گی ، اور تخفیف وسہولت کی رعایت کے ساتھ ایک قرآن ختم ہوجائے گا، کیوں کہ امام کو نماز میں تخفیف کی ہدایت فرمائی گئی ہے ، قرآن سننے میں اگر لوگ کسل مندی کریں اور آداب استماع (غور سے سننے)کی رعایت ملحوظ نہ رکھیں تو مقدار مذکور میں تخفیف بھی کی جا سکتی ہے ؛ کیوں کہ قرأت قرآن اور اس کے استماع کے آداب کا لحاظ رکھنا ضروری ہے ، کم از کم ایک بڑی آیت یا تین چھوٹی آیتیں سورہ فاتحہ کے ساتھ پڑھ کر نماز تراویح اگر ادا کی جائے تو بھی درست ہے کہ لوگ رغبت سے تراویح کی نمازیں ادا کریں او ر مسجد یں غیر آباد نہ ہوں ، قال في الدر المختار: والختم مرة سنة أي قرائة الختم في صلاة التراویح سنة، ومرتین فضیلة، وثلاثا أفضل ولا یترک الختم لکسل القوم لکن في الاختیار الأ فضل في زماننا قدرما لا یثقل علیہم، وأقرہ المصنف وغیرہ، وفي المجتبی عن الإمام لو قرأ ثلا ثاً قصاراً أو آیة طویلة في الفرض، فقد أحسن ولم یسئی فما ظنک بالتراویح؟ وفي فضائل رمضان للزاہدی أفتی أبو الفضل الکرمانی الوبری أنہ إذا قرأ في التراویح الفاتحة وآیة أو آیتین لایکرہ ومن لم یکن عالما بأہل زمانہ، فہو جاہل(۱)، قال في البحر:فالحا صل أن المصحح في المذہب أن الختم سنة لکن لا یلزم منہ عدم ترکہ إذا لزم منہ تنفیر القوم وتعطیل کثیرمن المساجد خصوصا في زماننا، فالظاہر اختیار الأخف علی القوم(۲)، والمتأخرون کانوا یفتون في زماننا بثلاث آیات قصاراً أو آیة طویلة حتی لا یمل القوم ولا یلز م تعطیل المساجد وہذا أحسن کذا في الزّاہدي (۳)۔
پس معلوم ہوا کہ جس طرح قرآن پڑھنے میں جلد بازی کرنا مکروہ ہے، اسی طرح اتنی مقدار پڑھنا کہ لوگوں کو گرانی ہو اور بے رغبتی سے لوگ سنیں مکروہ ہے ۔
(ج)تراویح کی بیس رکعت رمضان کے پورے ماہ پڑھنا، جس میں ایک قرآن جو اطمینان کے ساتھ صحیح اور درست پڑھا گیا ہو، لوگ پورا سن لیں ، پھر مہینہ کے باقی دنوں میں مختصر سورتوں کے ساتھ تراویح پڑھتے رہیں یا قرآن سننے کے شوق میں ایک کے بجائے دو تین قرآن بھی دل چسپی اور رغبت کے ساتھ سن لیں تو اس میں کوئی حرج نہیں ؛بلکہ موجبِ فضیلت وثواب ہے ،قال في الدر: والختم مرة سنة ومرتین فضیلة وثلاثا أفضل(۱)لیکن قرآن پوراہونے کے بعد باقی دنوں میں نماز تراویح چھوڑدینا مکروہ اور بڑی فضیلت سے محرومی ہے ،قال في الہندیہ: لو حصل الختم لیلة التاسع عشر أوالحادی والعشرین لا تترک التراویح في بقیة الشہر لأنہا سنة کذا في الجوہرة النیرة،الأصح أنّہ یکرہ لہ الترک کذا في السّراج الوہاج(۲)۔ اس سے معلوم ہوا کہ رمضان کے بعض دنوں میں تراویح میں ایک قرآن ختم کرلینے سے باقی دنوں کی نماز تراویح ساقط نہیں ہوتی؛ بلکہ تراویح کی سنیت بر قرار رہتی ہے اور اس کا ترک کرنا مکروہ اور فضیلت سے محرومی کا باعث ہے ۔
حاصل یہ کہ تراویح میں ختم قرآن کے لیے یہ چند امور ضروری ہیں جن کا خاص لحاظ رکھنا چاہیے؛ (۱)قرآن صاف صاف پڑھاجائے، اتنی جلدی نہ پڑھا جائے کہ حروف سمجھ میں نہ آئیں، (۲)سننے والوں کا آدابِ استماع کا خیال رکھنا(۳)اتنی مقدار پڑھی جائے کہ قوم کسل مند نہ ہو، (۴)سنانے والے کا معاوضہ نہ لینا، (۵) حفاظ کو ریا ونمود مقصود نہ ہو نا، (۶)ختم قرآن ایک مرتبہ کرلینے کی بنا، پر باقی ایام کی تراویح کا تارک نہ بننا، (۷) تراویح غیر مسجد میں پڑھنے کی صورت میں نماز عشاء مسجد کی جماعت کے ساتھ پڑھی جائے ۔
ان امور مذکورہ کی رعایت کرتے ہوئے اگر لوگ رغبت وشوق سے سننے کے لیے تیار ہوں تو ۳/۵/۷/۱۰/۱۵/ دن میں بھی ختم قرآن کرنے میں مضائقہ نہیں ہے ۔ 
لیکن ۳/۵/۷/دن میں ختم قرآن کا جو رواج شہروں میں پایا جارہا ہے، اس میں بالعموم درج ذیل مفاسد کل یا بعض پائے جاتے ہیں:(۱)ترتیل وتجوید کو جلدی کی وجہ سے ترک کردیا جاتا ہے، بعض جگہ تو اس قدر پڑھنے میں جلدی کی جاتی ہے کہ حروف سمجھ میں نہیں آتے ،نہ زبر کی خبرنہ زیر کی، نہ غلطی کا خیال، نہ تشابہ کا،(۲)حفاظ کو عوض مالی کی امید ہونا،(۳)امام کو تخفیف صلاة کا حکم ہے اس کی مخالفت کا پایا جانا، (۴)جماعت میں شرکت کرنے والوں کاآدابِ استماع کا ضائع کرنا؛ کوئی بیٹھا ہے ، تو کوئی سو رہا ہے، تو کوئی باتیں کر رہاہے، تو کوئی امام کے رکو ع میں جانے کا منتظر ہے، کوئی ” إذا قاموا إلَی الصّلاة قاموا کسالٰی“ کا مصداق بنا ہوا ہے، لوگوں کا شور وشغب کرنا، اور ان کے آمد ورفت کی چہل پہل مستزاد ہے، (۵)بہت کم لوگ قرآن سے شغف یا اس کے سننے سے دلچسپی کی وجہ سے شرکت کرتے ہیں ، (۶)اکثر لوگ رمضان کے باقی دنوں کی تراویح سے چھٹی حاصل کرنے کی غرض سے شریک ہوتے ہیں ، (۷) تراویح کی معیت میں عشاء کی فرض نماز غیر مسجد میں جماعت سے پڑھنے کے رواج کا عام ہونا، (۸) اس بنا پر مسجد کی جماعت کا کم ہوجانا، (۹) ریاء ونمائش کے ساتھ ۳/۵/۷/ دن میں ختم قرآن کا انتظام واعلان کیا جانا، دعوت شیرینی کا اہتمام ہونا،(۱۰)اس کے لیے باقاعدہ چندہ کیا جانا،اس وقت نوجوانوں میں ا س رسمی مروجہ ختم قرآن کا رجحان بہت تیزی سے بڑھ رہاہے، جس کی وجہ سے مسجدوں میں نماز تراویح کے لیے لوگوں کی شرکت کم ہونے لگی ، بھیڑنمازیوں کی ان جگہوں میں اکٹھا ہوتی ہے، جہاں ۳ / ۵ / ۷ /دنوں میں ختم قرآن کا اہتمام کیا جاتا ہے، پھر ان مسجدوں میں بھی اخیر ماہ مبارک تک تراویح میں اقل قلیل افرادرہ جاتے ہیں ،اور ختم قرآن کے بعد باقی دنوں میں کم ہی لوگ تنہا یا جماعت سے نماز تراویح ادا کرنے کی فکر کرتے ہیں ۔
لہٰذا مذکورہ بالا قباحتو ں کی وجہ سے اس رجحان کو کم کرنے اور لوگوں کو نماز تراویح، نیزختم قرآن کا اصل حکم بتلانے کی ضرورت ہے؛ تاکہ لوگ مروجہ طریقہ کو ختم کرتے ہوئے تراویح کا اہتمام مسجدوں ہی میں کریں اور قرآن سننے سنانے کا عمل پورے ماہ برقرار رکھیں، تاکہ نمازیوں کی تعداد اخیر عشرہ کی تراویح میں بھی اسی قدر نظر آئے، جتنی کہ آغاز ماہ میں نظر آتی ہے ۔ فقط واللہ تعالیٰ اعلم
کتبہ الاحقرزین الاسلام قاسمی# الٰہ آبادی نائب مفتی دار العلوم دیوبند ۲۵/۷/۲۹ھ	
الجواب صحیح :حبیب الرحمن عفا عنہ،محمد ظفیر الدین غفرلہ، محمود حسن غفرلہ بلند شہری ،
فخر الاسلام عفی عنہ،وقار علی غفر لہ،
حواشی
----------------------------------------------------
(۱-۲) الفتاوی الہندیة،فصل في التراویح:۱/۱۱۸۔
(۳) الدر مع الرد، باب الوتر والنوافل:۲/۴۹۷․
(۴) الفتاوی الہندیة، فصل في التروایح:۱/۱۱۸․
(۵-۶) الدر مع الرد، باب الوتر والنوافل:۲/۴۹۸․
(۷) الفتاوی الہندیة․،فصل في التراویح:۱/۱۱۸۔
(۸) الدر مع الرد، باب الوتر والنوافل:۲/۴۹۷․
(۹) الفتاوی الہندیة،فصل في التراویح:۱/۱۱۸۔
--------------------------------------
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60129,deoband,عبادات,صوم
30-Aug-2020,https://darulifta-deoband.com/home/ur/sawm-fasting/60076,فرض نماز مسجد کے علاوہ,کیا شادی لان (سبزہ زار )یا کسی غیر مستقل مقام پر نمازِ عشاء ادا کرنا جائز ہے ،جبکہ تراویح کے لیے جاتے ہوئے راستہ میں آنے والی مساجد میں نمازِ عشا ء ہورہی ہو یا ہونے والی ہو۔ بعض مقامات پر شادی لان میں تراویح ہوتی ہے جہاں پر نمازِ عشا ء بھی ادا کی جاتی ہے تو کیا یہ درست ہے ؟,"<p>بسم الله الرحمن الرحيم</p><p> Fatwa ID: 485-485/Sd=9/1436-U

تراویح کی جماعت مسجد کے علاوہ کسی دوسری جگہ کرنا جائز ہے؛ البتہ عشاء کی فرض نماز مسجد ہی میں ادا کرنا چاہیے، مسجد کے علاوہ کسی دوسری جگہ عشاء کی جماعت قائم کرنے سے مسجد کا ثواب حاصل نہیں ہوگا، خصوصاً جب کہ مسجد قریب ہو، تو مسجد ہی میں فرض نماز ادا کرنا چاہیے، لہٰذا صورت مسئولہ میں شادی لان میں تراویح کی جماعت کا قائم کرنا تو جائز ہے؛ لیکن عشاء کی نماز مسجد ہی میں پڑھنی چاہیے، شادی لان میں عشاء کی جماعت قائم کرنے سے مسجد کا ثواب حاصل نہ ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60076,deoband,عبادات,صوم
01-Sep-2020,https://darulifta-deoband.com/home/ur/sawm-fasting/59995,شوال كے روزے,میں نے کسی کتاب میں عید کے مہینے (شوال ) کے چھ روزوں کے بارے میں پڑھا تھا۔سوال یہ ہے کہ : (۱) ان روزوں کی کیا حقیقت ہے؟ (۲) ان روزوں کو مستقل طورپر رکھنا کیسا ہے؟ (۳) ان روزوں کو کس حالت میں رکھ سکتے ہیں؟ (۴) اگر رمضان کے روزے کسی بیماری /سفر کی وجہ سے رہ گئے ہیں تو ان روزوں کی تلافی کے لیے میں نے شوال کے مہینے میں چھ روزے رکھے، ان چھ روزوں کی وجہ سے چھ شوال کے جو نفل روزے ہیں وہ بھی ادا ہوجائے گا یا ان کو الگ سے رکھنے کی ضرورت ہے؟,"<p>بسم الله الرحمن الرحيم</p><p> Fatwa ID: 1147-1162/L=9/1436-U

(۱) شوال کے چھ روزوں کی فضیلت حدیث شریف میں مذکور ہے، رسول اللہ صلی اللہ علیہ وسلم کا ارشاد ہے: ”جس نے رمضان کے روزے رکھے اور پھر عید کے بعد چھ روزے رکھے تو اس نے گویا پورے سال کے روزے رکھے“ (مشکاة: ۱۷۹)
(۲) درست ہے اور بہتر یہ ہے کہ تسلسل کے ساتھ روزہ رکھنے کے بجائے متفرق طور پر رکھا جائے۔
(۳) ہرحال میں رکھ سکتے ہیں سوائے عورت کے کہ وہ ماہواری کے ایام میں نہیں رکھ سکتی۔
(۴) آپ جس نیت سے روزہ رکھیں گے اسی کا اعتبار ہوگا، اگر قضا کی نیت سے روزہ رکھتے ہیں تو قضا ادا ہوں گے شوال کے نفل روزے ادا نہ ہوں گے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59995,deoband,عبادات,صوم
01-Sep-2020,https://darulifta-deoband.com/home/ur/sawm-fasting/59992,وہ کونسے پانچ دن ہیں جن دنوں میں روزہ رکھنا منع ہے؟ایک دن عید الفطر (پہلا شوال) تین دن عید الاضحی (۱۱،۱۲،۱۳ ، ذی الحجہ)اور پانچواں دن کونسا ہے ؟,وہ کونسے پانچ دن ہیں جن دنوں میں روزہ رکھنا منع ہے؟ایک دن عید الفطر (پہلا شوال) تین دن عید الاضحی (۱۱،۱۲،۱۳ ، ذی الحجہ)اور پانچواں دن کونسا ہے ؟,"<p>بسم الله الرحمن الرحيم</p><p> Fatwa ID: 912-731/D=9/1436-U

عید الفطر پہلی شوال اور چار دن ایامِ تشریق ۱۰/ ۱۱/ ۱۲/ ۱۳/ ذی الحجہ یعنی بقرعید (عیدالاضحی) کا اور اس کے بعد تین دن اور۔ ان میں روزہ رکھنا منع ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59992,deoband,عبادات,صوم
01-Sep-2020,https://darulifta-deoband.com/home/ur/sawm-fasting/59976,رمضان میں نماز وتر کے بعد نوافل یا تہجد جائز ہیں یا نہیں,رمضان میں نماز وتر کے بعد نوافل یا تہجد جائز ہیں یا نہیں ؟جنا ب علامہ انور شاہ کشمیر ی نے فیض الباری جلد نمبر 2 صفہ نمبر 420 میں اس کے بارے میں لکھا کیا یہ بات صحیح ہے ۔میں نے یہ بات مفتی زرولی خان کراچی احسن اعلوم سے سنی ہے ۔,"<p>بسم الله الرحمن الرحيم</p><p> Fatwa ID: 491-491/Sd=9/1436-U

جی ہاں! جائز ہے؛ بلکہ رمضان میں نوافل اور تہجد کا اور بھی زیادہ اہتمام کرنا چاہیے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59976,deoband,عبادات,صوم
01-Sep-2020,https://darulifta-deoband.com/home/ur/sawm-fasting/59713,تراویح سنانے کے بعد مسجد سے جو پیسے ملتے ہیں وہ تو لینا جائز ہے ہی نہیں؟,تراویح سنانے کے بعد مسجد سے جو پیسے ملتے ہیں وہ تو لینا جائز ہے ہی نہیں؟ (۱) لیکن مجھے یہ معلوم کرنا ہے کہ پیسوں کے علاوہ جو میٹھائی اورجوڑا ملتا ہے وہ لینا جائز ہی یا نہیں؟ (۲) اور اگر مسجد کے ذمدار کے علاوہ لوگ اپنی طرف سے دیں تو وہ لے سکتے ہیں؟جواب ضرور دیں کیوں کہ (۳) آپ نے اب تک میرے پہلے سوال کا جواب نہیں دیا ہے ۔,"<p>بسم الله الرحمن الرحيم</p><p> Fatwa ID: 842-671/D=8/1436-U

(۱) قرآن کی اجرت اور معاوضہ کے طورپر خواہ ہدیہ تحفہ اور انعام کے نام پر ہو کچھ لینا منع ہے، خواہ رقم کی شکل میں ہو یا جوڑے کی شکل میں۔ مٹھائی عام لوگوں کو بھی تقسیم ہوتی ہو تو امام صاحب کو بھی دی جاسکتی ہے، زاید بھی دی جاسکتی ہے حرج نہیں۔
(۲) ختم قرآن کے دن اور موقعہ پر احتراز کرنا چاہیے، دوسرے مواقع پر ہدیہ لینا دینا پسندیدہ عمل ہے، خدام دین اور ائمہ کرام کو ہدایا سے نوازنا بہت مستحسن عمل ہے۔
(۳) آپ کا پہلا سول کیا تھا؟ ID کے حوالہ سے اس کی یاد دہانی کرائیں یا دوبارہ سوال بھیجیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59713,deoband,عبادات,صوم
01-Sep-2020,https://darulifta-deoband.com/home/ur/sawm-fasting/59337,اعتکاف ٹوٹنے کے بارے میں,کیافرماتے ہیں علمائے دین اس بارے میں کہ زید جو رمضان کے عشرہ اخیرہ کااعتکاف کیا ہوا ہے ،وضو کی خاطر مسجد سے باہر نکلا اور وضو سے فارغ ھوکر بالوں میں انگلیاں پھیرتاہوا ذرارک گیااور اسکے بعد ایک دوسرے معتکف نے اس سے پانی مانگاتو اس کو کولر سے پانی کاگلاس بھر کر دیدیا اور پھر مسجد میں داخل ہوا تو کیااسکے اعتکاف میں کوئی کراہت یافساد آیایانہیں؟ جزاکم اللہ خیرا,"<p>بسم الله الرحمن الرحيم</p><p> Fatwa ID: 951-1088/H=11/1436-U

بالوں میں انگلیاں پھیرنے اور دوسرے معتکف کو کولر سے پانی کا گلاس دینے کے لیے تھوڑی سی دیر بھی خارج مسجد حصہ میں رُکا تو اعتکاف فاسد ہوگیا ولو مکث في بیتہ فسد اعتکافہ وإن کان ساعة (فتاوی الہندیة ج۱ ص۲۱۲، وغیرہ) یہ حکم رمضان المبارک کے عشرہٴ اخیرہ یا واجب اعتکاف کا ہے، اگر نفلی اعتکاف ہو تو وہ فاسد نہیں ہوتا البتہ ختم ہوجاتا ہے اور جب مسجد میں داخل ہوتے وقت اعتکاف کی نیت کرلے تو پھر ا عتکاف شروع ہوجاتا ہے، نفلی اعتکاف کا یہی حکم ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",59337,deoband,عبادات,صوم
01-Sep-2020,https://darulifta-deoband.com/home/ur/sawm-fasting/58846,مجھے تیزابیت اورگیس نیز نظام ہظم سے متعلق دوسرے مسائل درپیش ہیں,مجھے تیزابیت اورگیس نیز نظام ہظم سے متعلق دوسرے مسائل درپیش ہیں جو کہ ڈاکٹر کی سمجھ میں نہیں آتاہے ، شاید انسٹینٹائن (آنت)میں ورم اور زخم جیسا کچھ ہے۔ ڈاکٹر ہر چار پانچ گھنٹے میں کچھ نہ کچھ کھانے کو کہتے ہیں ۔ تین چار سال سے رمضان کے روزے بھی میں بہت مشکل سے رکھ سکتی ہوں ۔رمضان میں پیٹ کی گرمی کی وجہ سے پندرہ دن پاکی (طہارت) کے نکل حیض بھی جلدی آجاتاہے تو ہر سال 12-14روزے حیض کی وجہ سے چھوٹ جاتے ہیں۔ ہندوستان کے دیوبندی مسلک کے دارالعلوم کے معزز شیخ الحدیث سے 10-12سال سے جادو کا علاج بھی چل رہا ہے، ایلوپیتھی ، ہومیوپیتھی ، ایورویدک ، یونانی ، گھریلو علاج ، سب دوا کرکے دیکھی۔ بعد میں رمضان کے روزے قضا کرنے کی کوشش کرتی ہوں تو پھر سے تیزابیت ہوکے پیٹ کا درد شروع ہوجتاہے جو ایک دو مہینے تک مسلسل رہتاہے، ابھی تو چھ مہینوں سے مسلسل ہے ، اسی طرح ہر سال میرے قضا روزے بڑھتے ہی جارہے ہیں جس کا مجھے بہت ہی صدمہ اور ٹینشن ہوتاہے ، اس کی وجہ سے میری طبیعت پہ برا اثر پڑتاہے ، ڈاکٹر نے مجھے بالکل بھی صدمہ/ٹینشن نہیں کرنے کو کہا ہے، میں صدمہ/ٹینشن کی دوائی بھی لیتی ہوں ۔ میں ہندوستانی نژاد امریکی شہری ہوں، کچھ روز میں ہندوستان رہتی تھی تب کے قضا ہیں اور کچھ یہاں آنے کے بعد روزے قضا ہوئے ہیں۔ اب میرا سوال یہ ہے کہ: (۱) کیا میں اپنے کچھ قضا روزے کا کفارہ دے سکتی ہوں تاکہ میرے دل کو کچھ سکون ہو؟ (۲) ان شاء اللہ میں قضا روزے رکھنے کی پوری کوشش کروں گی جب بھی میری طبیعت اچھی ہوجائے، لیکن شاید نہیں رکھ سکی تو کیا میرے مرنے کے بعد ان روزوں کا پھر سے کفارہ دینا پڑے گا؟ (۳) کیا ایک مضان کے قضا روزوں کا کفارہ 1.769 کلو گیہوں ہے؟ (۴) یہاں تو کسی کو گیہوں نہیں دے سکتے تو میں ہندوستان میں دینا چاہتی ہوں، ہندوستان میں گیہوں کی جو قیمت ہے، اس کے مطابق گیہوں ہندوستان میں خرید کر ہندوستان میں ہی مسکین کو دے سکتی ہوں؟ یا مجھے امریکہ میں 1.769 کلو کی جو قیمت ہے ، اس قیمت سے گیہوں ہندوستان سے خرید کرکے دینے ہوں گے (میں یہاں ملازمت نہیں کرتی )۔ (۵)اگر گیہوں کی قیمت دوں تواس کو کیسے شمار کرنی ہوگی امریکہ کے حساب سے یا ہندوستان کے حساب سے ؟ (۶) یہ کفارہ مسکین کو یعنی کہ جو زکاة ، صدقہ لے اس کو دینا ہے یا جو زکاة ، صدقہ نہیں لے سکتا اس کو بھی دے سکت ہیں؟,"<p>بسم الله الرحمن الرحيم</p><p> </p><p dir=""rtl"">
	Fatwa ID: 588-581/N=7/1436-U (۱-۶)</p><p dir=""rtl"">
	اگر آپ دس پندرہ روز کے وقفہ کے ساتھ ایک ایک روزہ کی قضا کرسکتی ہیں، یعنی: اس صورت میں نئی بیماری کے پیدا ہونے یا پہلے سے موجود بیماری کے بڑھنے یا دیر میں ختم ہونے کا ظن غالب کے درجہ میں اندیشہ وخطرہ نہیں ہے تو آپ اس طرح آہستہ آہستہ چھوٹے ہوئے تمام روزوں کی قضا کرلیں۔ اور اگر یہ بھی ممکن نہ ہو یعنی: اس صورت میں بیماری پیدا ہونے یا بڑھنے یا دیر میں ختم ہونے کا قوی اندیشہ ہو تو چوں کہ آپ کی بیماری بظاہر مایوس کن نہیں ہے؛ بلکہ اس بیماری سے شفا اور صحت یابی کی قوی امدی ہے؛ اس لیے ابھی آپ کو روزوں کا فدیہ ادا کرنے کی اجازت نہ ہوگی، آپ علاج کراتی رہیں اور دعا بھی کرتی رہیں اور صحت یابی کے بعد چھوٹے ہوئے تمام روزوں کی قضا کریں،اور اگر خدانخواستہ صحت یابی سے پہلے انتقال ہوگیا اور آپ کو روزوں کی قضا کا موقعہ ہی نہیں ملا تو آپ کے ذمہ فدیہ وغیرہ کچھ نہ ہوگا، البتہ اگر آپ کو صحت یابی کے بعد کچھ روزوں کی قضا کا موقعہ ملا لیکن آپ نے غفلت وسستی کی وجہ سے ان کی قضا نہیں کی تو آپ پر ان روزوں کے فدیہ کی وصیت ضروری ہوگی۔ ”لمسافر․․․ أو مریض خاف الزیادة لمرضہ وصحیح خاف المرض․․․ الفطر․․․، وقضوا لزومًا ما قدروا بلا فدیة إلخ فإن ماتوا فیہ أی: في ذلک المرض فلا تجب علیہم الوصیة بالفدیة لعدم إدراکہم عدة من أیام أخر،ولو ماتوا بعد زوال العذر وجبت الوصیة بقدر إدراکہم عدة من أیام أخر (درمختار مع الشامي: ۳/۴۰۳-۴۰۶ مطبوعہ مکتبة زکریا دیوبند) قولہ: ”خاف الزیادة“ أو إبطاء البرء أو فساد عضو، بحر أو وجع العین أوجراحة أو صداعًا أو غیرہ الخ قولہ: وصحیح خاف المرض“ أي: بغلبة الظن کما یأتي (شامی) أما لو لم یقدر علیہ لشدة الحر کان لہ أن یفطر ویقضیہ في الشتاء فتح ․․․، ثم عبارة الکنز: ”وہو یفدي“ إشارة إلی أنہ لیس علی غیرہ الفداء لأن نحو المرض والسفر في عرضة الزوال فیجب القضاء وعند العجز بالموت تجب الوصیة بالفدیة․ (شامي: ۳/۴۱) وقال قبلہ: ومثلہ - مثل الشیخ الفاني- ما في القہستاني عن الکرماني المریض إذا تحقق الیأس من الصحة فعلیہ الفدیة لکل یوم من المرض اھ وکذا ما في البحر: لو نذر صوم الأبد فضعف عن الصوم لاشتغالہ بالمعیشة لہ أن یطعم ویفطر لأنہ استقین أنہ لا یقدر علی القضاء، قولہ: ”العاجز عن الصوم“ أي: عجزًا مستمرًا․ (شامي)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58846,deoband,عبادات,صوم
01-Sep-2020,https://darulifta-deoband.com/home/ur/sawm-fasting/58769,رمضان میں مریض کےلئے روزے کا حکم,کیا فرماتے ہیں علمائے کرام و مفتیان عظام اس مسئلے کے بارے میں کہ میری والدہ کے دو گردوں میں سے ایک فیل ہے ۔ صرف ایک گردہ پر حیات ہے ۔ ڈاکٹروں کا کہنا ہے کہ آپ روزہ نہ رکھیں کیونکہ آپ کا ایک ہی گردہ کام کر رہا ہے ۔ آپ پانی زیادہ سے زیادہ پیئیں ۔اکثر طبیعت خراب رہیتی ہے ۔ گردہ ، شوگر اور کئی عوارض لاحق ہیں۔ گزشتہ رمضان میں ڈاکٹروں کے منع کرنے کے باوجود میں نے روزے رکھنے شروع کئے تھے لیکن اٹھارہ روزوں کے بعد طبیعت بہت خراب ہوگئی جس کی وجہ سے میں اخر کے کچھ روزے نہیں رکھ سکی۔ اب آپ بتائیں کہ رمضان میں میرے لئے کیا حکم ہے ؟اور جو روزے قضاء ہوگئے ان کا کیا حکم ہے ؟,"<p>بسم الله الرحمن الرحيم</p><p> Fatwa ID: 590-590/Sd=11/1436-U

اگر روزہ رکھنے کی وجہ سے بیماری لاحق ہونے یا بڑھ جانے کا اندیشہ ہو تو ایسی صورت میں آپ کے لیے ا جازت ہے کہ روزہ نہ رکھیں، جب طبیعت ٹھیک ہوجائے اس وقت فوت شدہ روزوں کی قضا کرلیں اور ا گر قضا پر بھی قدرت نہ ہو تو ہرروزہ کے بدلے ایک کلو چھ سو تینتیس 633 گرام گیہوں یا اس کی قیمت غریبوں کو دیدیں۔ فَمَنْ کَانَ مِنْکُمْ مَرِیضًا أَوْ عَلَی سَفَرٍ فَعِدَّةٌ مِنْ أَیَّامٍ أُخَرَ (البقرة: ۱۸۵) قال ابن کثیر: أی: المریض والمسافر لا یصومان فی حال المرض والسفر؛ لما فی ذلک من المشقة علیہما، بل یفطران ویقضیان بعدة ذلک من أیام أخر. (تفسیر ابن کثیر: ۱۴۵، دار السلام، ریاض) ومن کان مریضًا فی رمضان فخاف إن صام ازداد مرضہ أفطر وقضی․ (التاتارخانیة: ۳/۴۰۴، زکریا) وللشیخ الفانی العاجز عن الصوم الفطر ویفدي وجوبًا․ (رد المحتار مع الدر المختار، فصل في العوارض)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58769,deoband,عبادات,صوم
31-Aug-2020,https://darulifta-deoband.com/home/ur/sawm-fasting/58503,سفر کے دوران افطار,سفر میں افطار کا وقت ہو جاے اور روزہ کھولنے کے لیے کچھ دستیاب نہ ہواور مجبو راً تا خیر سے روزہ کھولنا پڑ ے تو کیاروزہ مکروہ ہو جاے گا یاروزہ ہو جاے گا۔ اگر تاخیر کا دورانیہ طویل ہو جاے تو کس حد تک جایز ھے۔جواب حدیث کے حوالے سے ارسال کرنے کی درخواست ہے؟,"<p>بسم الله الرحمن الرحيم</p><p> Fatwa ID: 247-247/Sd=5/1436-U

وقت ہونے کے بعد ا فطار میں جاری کرنے کی احادیث میں بہت ترغیب آئی ہے، ایک حدیث میں ہے کہ یہ امت اس وقت تک بھلائی اور خیر پر باقی رہے گی، جب تک وہ افطار میں جلدی کرنے کا اہتمام کرے گی، ایک دوسری حدیث میں افطار میں جلدی کرنے کی خصوصیت کے ساتھ انبیاء کی عادت واخلاق قرار دیا گیا ہے، صحابہٴ کرام رضی اللہ عنہم اجمعین کا معمول بھی افطار میں جلدی کرنے کا تھا؛ لیکن یہ حکم استحبابی درجے کا ہے، یعنی بلا عذر افطار میں تاخیر کرنا شریعت کی نظر میں پسندیدہ نہیں ہے؛ لہٰذا اگر دورانِ سفر پانی وغیرہ کچھ بھی مہیا نہ ہونے کی وجہ سے تاخیر سے روزہ کھولنا پڑے، تو اس میں مضائقہ نہیں، اس کی وجہ سے روزے میں کوئی کراہت نہیں آئے گی، تاہم سفر میں پہلے ہی سے ا فطار کے لیے کچھ انتظام کرکے چلنا چاہیے تاکہ تعجیل افطار کی فضیلت فوت نہ ہو۔ قال النبي صلی اللہ علیہ وسلم: لا یزال الناس بخیر ما عجلوا الفطر․ (البخاري: ۱/۲۶۳) وقال النبي صلی اللہ علیہ وسلم: أحبُّ عبادي إليّ أعجلہم فطرًا (ترمذي: ۱/۱۵۰) وقال ابن عبد البر: أحادیث تعجیل الإفطار وتأخیر السحور وصحاح متواترة، وعند عبد الرزاق وغیرہ بإسناد صحیح عن عمرو بن میمون الأودي قال: کان أصحاب محمد صلی اللہ علیہ وسلم أسرع الناس إفطارًا وأبطوٴہم کورًا․ (فتح الملہم: ۵/۲۱۳) وقال الحصکفي: ویستحب تعجیل الفطر لحدیث: ثلاث من أخلاق المرسلین: تعجیل الإفطارقال ابن عابدین: قولہ: ”وتعجیل الفطر“ ولا یفطر ما لم یغلب علی ظنہ غروب الشمس وإن أذن الموٴذن․ (الدر المختار مع رد المحتار: ۳/۳۵۷، کتاب الصوم، ط: دار إحیاء التراث العربي، بیروت)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58503,deoband,عبادات,صوم
01-Sep-2020,https://darulifta-deoband.com/home/ur/sawm-fasting/58278,تین روزے میرے اور تین روزے میری بیوی کے خراب ہوگئے ، اب میں بہت شرمند ہ ہوں۔ براہ کرم، اس بڑے گناہ کا کفارہ بتائیں۔,تین روزے میرے اور تین روزے میری بیوی کے خراب ہوگئے ، اب میں بہت شرمند ہ ہوں۔ براہ کرم، اس بڑے گناہ کا کفارہ بتائیں۔,"<p>بسم الله الرحمن الرحيم</p><p> Fatwa ID: 273-723/Sd=6/1436-U

اگر رمضان کے مہینے میں آپ کے اور آپ کی بیوی کے تین روزے جان بوجھ کر صحبت کرنے یا کھانے پینے کی وجہ سے فاسد ہوئے ہیں تو آپ دونوں پر قضاء وکفارہ دونوں واجب ہے، یعنی قضاءً تین روزے رکھنے کے ساتھ ساتھ مسلسل دو ماہ کے روزے رکھنا ضروری ہے، درمیان میں ایک دن کا بھی ناغہ نہ ہو، ورنہ از سر نو روزے رکھنے ہوں گے اور اگر ساٹھ روزوں کی طاقت نہ ہو تو ساتھ مسکینوں کو دونوں وقت پیٹ بھر کر کھانا کھلانا ہوگا اوراگر بیماری کی ووجہ سے روزے خراب ہوئے ہیں یا مذکورہ دونوں وجہوں کے علاوہ کوئی اور وجہ بنی ہے یا روزوں سے مراد غیر رمضان کے روزے ہیں تو اس کی وضاحت کرکے دوبارہ سوال کریں۔ ومن جامع في أحد السبیلین عامدًا فعلیہ القضاء والکفارة ولو أکل أو شرب ما یتغذی بہ أو یداوي بہ فعلیہ القضاء والکفارة․ (الہندیة: ۱/۲۰۵-۲۰۶، ا لبحر الرائق: ۲/۲۷۶، تاتارخانیة: ۳/۳۸۹) والکفارة تحریر رقبة فإن عجز عنہ صام شہرین متتابعین لیس فغیہا یوم عید ولا أیام تشریق فإن لم یستطع الصوم أطعم ستین مسکینا والشرطُ أن یغذیہم ویعشیہم غداءً وعشاءً مشبعین․ (مجمع الأنہر: ۱/ ۲۳۹، رد المحتار: ۳/۳۹۰،زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58278,deoband,عبادات,صوم
01-Sep-2020,https://darulifta-deoband.com/home/ur/sawm-fasting/57803,میرا سوال یہ ہے کہ تراویح کا پیسہ لینا کیسا ہے ؟تشفّی بخش جواب دے کر شکریہ کا موقع عنایت فرمائیں۔,میرا سوال یہ ہے کہ تراویح کا پیسہ لینا کیسا ہے ؟تشفّی بخش جواب دے کر شکریہ کا موقع عنایت فرمائیں۔,"<p>بسم الله الرحمن الرحيم</p><p> Fatwa ID: 452-452/L=4/1436-U

تراویح کا پیسہ لینا جائز نہیں کما حققہ العلامة ظفر العثماني رحمہ اللہ تعالی في إمداد الأحکام من کتاب الإجارة․
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57803,deoband,عبادات,صوم
01-Sep-2020,https://darulifta-deoband.com/home/ur/sawm-fasting/57587,مشتت زنی كے ذریعے منی خارج كرنے كا كفارہ كیا ہے؟,کچھ سال قبل رمضان کے روزہ کے دوران میں نے غلط طریقہ سے منی کا اخراج کیا اور یہ عمل 4-5 روزوں میں 2 رمضان یہ عمل ہوا جب پتہ چلا کہ اس سے روزہ ٹوٹ جاتا ہے تو میں نے توبہ کی اور ہر روزہ کے بدلہ ایک ایک روزہ قضا کیا۔یہ عمل کافی ہے یا اور کچھ کفارہ دینا پڑے گا یا نہیں تب میں شادی شدہ نہیں تھا 2۔ اور اس سال شوال کے روزہ کے دوراں مجھے یاد نہیں رہا کہ میرا روزہ ہے اور میں اپنی بیوی کے پاس چلا گیا اور منی خارج ہوگی باہر ہی اس کا کیا کفارہ ہے ۔ ایک سوال اور یہ ہے کہ کیا شوہر اپنی بیوی کے پاس مخصوص ایام میں جاسکتا ہے کہ ہمبستری نہ کرے مگر باہر ہی منی خارخ ہوجائے ۔,"<p>بسم الله الرحمن الرحيم</p><p> Fatwa ID: 402-427/L=4/1436-U

(۱) مشت زنی کے ذریعے اگر آپ نے منی خارج کی تھی تو اس میں کفارہ نہیں ہے، ہرروزے کے بدلے ایک روزہ رکھ لینا کافی ہے؛ البتہ اللہ رب العزت سے صدق دل سے توبہ واستغفار کرلیں۔
(۲) اس میں بھی ایک روزے کی قضا کرلینا کافی ہوگا۔
(۳) ایامِ مخصوصہ میں بغیر کپڑے کی حیلولت کے بیوی سے ناف سے لے کر گھٹنے تک انتفاع حرام ہے؛ البتہ کپڑے کے اوپر سے انتفاع درست ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57587,deoband,عبادات,صوم
01-Sep-2020,https://darulifta-deoband.com/home/ur/sawm-fasting/57581,کان میں دوا ڈالنے سے روزہ ٹوٹ جاتاہے ، لیکن آنکھ میں دوا ڈالنے سے روز نہیں ٹوٹتاہے ، حالانکہ ڈاکٹروں کا کہنا ہے کہ آنکھ سے بھی دوا کا اثر حلق کے نیچے سے پیٹ تک پہنچتاہے ، دونوں میں فرق کیا ہے؟,کان میں دوا ڈالنے سے روزہ ٹوٹ جاتاہے ، لیکن آنکھ میں دوا ڈالنے سے روز نہیں ٹوٹتاہے ، حالانکہ ڈاکٹروں کا کہنا ہے کہ آنکھ سے بھی دوا کا اثر حلق کے نیچے سے پیٹ تک پہنچتاہے ، دونوں میں فرق کیا ہے؟,"<p>بسم الله الرحمن الرحيم</p><p> Fatwa ID: 293-258/Sn=5/1436-U

قدیم فقہاء کی تحقیق یہی ہے کہ آنکھ میں ڈالی جانے والی چیز بعینہ معدہ یا دماغ تک نہیں پہنچتی؛ ہاں اس کا اثر پہنچتا ہے اور محض اثر پہنچنے سے روزہ نہیں ٹوٹتا، قدیم فقہاء اس طرح کے مسائل میں تجربہ کار ماہر اطباء کے مشوروں اور قرآن وحدیث کی روشنی میں احکام طے کرتے تھے، اور فقہاء نے آنکھ کے حوالے سے جو بات کہی اس کی تائید حدیث سے بھی ہوتی ہے، آپ صلی اللہ علیہ وسلم سے روزے کی حالت میں سرمہ استعمال کرنا ثابت ہے؛ لہٰذا ان کے مقابل ڈاکٹروں کی تحقیق کو ترجیح نہ ہوگی، ڈاکٹروں کی تحقیق تو آئے دن بدلتی رہتی ہے، ہاں اگر ڈاکٹروں کا اس بات پر اتفاق ہوجائے کہ آنکھ سے براہ راست وہ چیز معدے تک پہنچتی ہے تو پھر اس پر غور کیا جاسکتا ہے، ولو اکتحل الصَّائم لم یفسد وإن وجد طعمہ في حلقہ عند عامّة العلماء․․․ ولنا ماروي عن عبد اللہ بن مسعود أنّہ قال: خرج علینا رسول اللہ -صلی اللہ علیہ وسلم- في رمضان وعیناہ مملوء تان کُحلاً کحلتہما أمّ سلمة، ولأنّہ لا منفذ من العین إلی الجوف ولا إلی الدماغ وما وجد من طعمہ فذاک أثر لا عینہ وأنّہ لا یفسد کالغبار والدخان وکذا لو ادہن رأسہ أو أعضاء ہ فتشرّب فیہ أنّہ لا یضرّہ؛ لأنّہ وصل إلیہ الأثر لا العین الخ (بدائع الصنائع: ۲/۲۴۴،ط: زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57581,deoband,عبادات,صوم
01-Sep-2020,https://darulifta-deoband.com/home/ur/sawm-fasting/57521,اگر روزے میں کسی غیرعورت سے فرینچ بوسہ کرلی جائے جس میں ہونٹوں کو منہ میں ڈال کر چوستے ہیں تو کیا روزہ ٹوٹ جائے گا اور قضا لازم ہوگی یا کفارہ دینا ہوگا؟,اگر روزے میں کسی غیرعورت سے فرینچ بوسہ کرلی جائے جس میں ہونٹوں کو منہ میں ڈال کر چوستے ہیں تو کیا روزہ ٹوٹ جائے گا اور قضا لازم ہوگی یا کفارہ دینا ہوگا؟,"<p>بسم الله الرحمن الرحيم</p><p> Fatwa ID: 200-166/Sn=3/1436-U

غیر عورت کو مس کرنا یا بوسہ لینا تو عام دنوں میں قطعا ناجائز ہے اور روزے کی حالت میں تو اور برا ہے، اگر بوسہ لیتے وقت اس عورت کا لعاب بھی اپنے اندر معدے میں کھینچ لیا تو روزہ ٹوٹ جائے گا، اور قضاء اور کفارہ دونوں لازم ہوں گے، اگر لعاب معدے میں نہیں گیا؛ لیکن انزال ہوگیا تب بھی روزہ ٹوٹ جائے گا؛ البتہ ایسی صورت میں محض قضا لازم ہوگی، کفارہ لازم نہیں ہوگا، اگر نہ لعاب اندر گیا اور نہ انزال ہوا تو پھر محض بوسہ لینے سے روزہ ٹوٹنے کا حکم نہ لگے گا، ولو أکل ورق شجر إن کان مما یوٴکل عادةً وجبت وإلاّ وجب القضاء فقط وکذا لو خرج البزاق من فمہ ثم ابتلعہ وکذا بزاق غیرہ؛ لأنہ ما یعاف منہ ولو بزاق حبیبہ أو صدیقہ وجبت (الکفارة) کما ذکرہ الحلواني (رد المحتار، ۳/ ۳۸۷،مطلب في جوا الإفطار بالتحري، ط: زکریا) وفیہ ․․․․ أو قبّل ولو قبلة فاحشة بأن یدغدغ أو أو یمص شفتیہا أو لمس․․․ فأنزل․․․ قضی الخ (حوالہٴ سابق ص:۳۸)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57521,deoband,عبادات,صوم
01-Sep-2020,https://darulifta-deoband.com/home/ur/sawm-fasting/57267,کفارت کے بدلے فدیه دینا؟,مفتی صاحب میں نے چند سال پھلے ۲ بار روزے کی حالت میں اور ایک بار روزہ تھوڑ کر ھم جنس (لڑکے )کے ساتھ غلط کاری کی. اور پھر میں نے سچے دل سے توبہ کرلی. کیا مجھ پہ کفارت ھے ؟ اگر میں روزے نھیں رکھ سبکتا ھوں تو کیا اس کے بدلے میں فدیہ دے سکتا ھوں نیز فدیہ کتنادینا ھوگا اور کیا یہ فدیہ میں دینی مدرسے کے طلبہ کو کھانا کھلا کر دے سکتا ھوں۔ رھنمائی فرما دیجئے۔ جتنا جلدی ھو سکے جواب عنایت فرمائیں۔,"<p>بسم الله الرحمن الرحيم</p><p> Fatwa ID: 250-247/B=3/1436-U

اگر یہ واقعہ ماہ رمضان میں پیش آیا ہے تو آپ پر قضا وکفارہ دونوں واجب ہیں، پھر اگر یہ ایک ہی رمضان کے روزے تھے تو ایک کفارہ کافی ہے، کفارہ کی تفصیل یہ ہے کہ مسلسل ساٹھ روزے رکھنے ہوں گے،اوراگر روزے کی استطاعت نہ ہو تو ساٹھ مسکینوں کو صبح وشام کا کھانا کھلادیں، دینی مدرسہ میں اگر بالغ یا مراہق مسکین طلبہ ہیں تو ان کو کھلاسکتے ہیں۔ وإن جامع المکلف آدمیا مشتہی في رمضان أداءً أوجومع وتوارت الحشفة في أحد السبیلین أنزل أو لا عمدًا قضی في الصورة کلّہا وکفّر․ (التنویر مع الدر والرد: ۳/۳۸۵، ط: زکریا دیوبند) وفي الشامي فیعتق أولاً فإن لم یجد صامَ شہرین متتابعین فإن لم یستطع أطعم ستین مسکینا لحدیث الأعرابي المعروف في السنة فلو أفطر ولولعذرٍ استأنف إلا لعذر الحیض (رد المحتار: ۳/۳۹۰) ولو تکرر فطرہ ولم یکفر للأول یکفیہ واحدة (الدر ۳/۳۹۱) وفي الشامي: أما لوکفر فعلیہ أخری في ظاہر الروایة للعلم بأن الزجر لم یحصل بالأول․ ولو جامع في رمضانین فعلیہ کفارتان وإن لم یکفر للأول في ظاہر الروایة وہو الصحیح․ (الشامي: ۳/۳۹۱)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57267,deoband,عبادات,صوم
01-Sep-2020,https://darulifta-deoband.com/home/ur/sawm-fasting/56628,قضا روزوں كے بجائے فدیہ كی رقم ادا كرنا,(۱) بد قسمتی سے میرے بہت سے روزے قضا ہوگئے ہیں،روزے کے احکام کے بارے میں مجھے جانکاری نہیں تھی، ماہواری کی وجہ سے روزے قضا ہوئے ہیں ، اور رمضان کے بعد تمام روزے رکھنے چاہئے ، لیکن میں فدیہ کی شکل میں رقم اداکردی ہے، روزے نہیں رکھے، بہت سارے روزے ہیں، تو مجھے کیا کرنا چاہئے؟کیا مجھے ان کی قضا رکھنا ہوگی؟ (۲ ) میں ریاض میں رہتی ہوں ، ایک عالم نے کہا کہ فجر کی اذان کے اخیر تک آپ سحری کھاسکتے ہیں جب کہ یہ حنفی فقہ میں نہیں ہے، اب میں حنفی فقہ پر عمل کررہی ہوں، اور اس کی وجہ سے میں نے بہت سارے روزوں میں ایسا ہی کیا کہ ازن کے اخیر تک کھایا ،اور پھر بعد میں حنفی فقہ کے مطابق میں نے ان روزں کی قضا رکھی، پہلے میں حنبلی فقہ پر عمل کرتی تھی اور پانی کر غلطی کی تھی، براہ کرم، تفصیل سے بتائیں کہ مجھے کیا کرنا چاہئے۔,"<p>بسم الله الرحمن الرحيم</p><p> Fatwa ID: 106-111/L=1/1436-U

(۱) جی ہاں آپ کو قضا شدہ روزے رکھنے ہوں گے، فدیہ دینا کافی نہیں، فدیہ کا حکم اس شخص کے لیے ہے جس کے اندر فی الحال روزہ رکھنے کی قوت نہ ہو اور نہ فی المآل (آئندہ) اس کی امید ہو کہ وہ روزہ رکھ لے گا۔ 
(۲) آپ نے ان روزوں کی قضا کرکے اچھا کیا اب آئندہ احتیاط کریں، اذان ہونے تک سحر کا وقت نہیں رہتا؛ بلکہ طلوعِ صبح صادق کے بعد سحر کا وقت ختم ہوجاتا ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56628,deoband,عبادات,صوم
01-Sep-2020,https://darulifta-deoband.com/home/ur/sawm-fasting/56622,کیا عورت مکمل کمرے کا اعتکاف کرسکتی ہے یا صرف جانماز اور س سے ملحق کچھ حصہ میں ہی اعتکاف کرے گی؟,کیا عورت مکمل کمرے کا اعتکاف کرسکتی ہے یا صرف جانماز اور س سے ملحق کچھ حصہ میں ہی اعتکاف کرے گی؟,"<p>بسم الله الرحمن الرحيم</p><p> Fatwa ID: 13-13/H=1/1436-U

مکمل کمرہ کا اعتکاف کرسکتی ہے، کمرہ عورت کے حق میں مسجد کی طرح ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56622,deoband,عبادات,صوم
01-Sep-2020,https://darulifta-deoband.com/home/ur/sawm-fasting/56580,آپ سے یہ پوچھنا تھا کہ میرے دوست کے ساتھ ایساہوا کہ اس نے رمضان کے مہینے میں شہوت کے جذبات میں آکر مشت زنی کی اور اس کے بعد اس نے منی پی لی اور اس نے سوچا کہ اب میرا روزہ ٹوٹ گیا تو اس نے پانی پی لیا ۔ سوال یہ ہے کہ اس کا روزہ ٹوٹ گیا کہ نہیں؟ اور اس کا کفارہ کیاہے؟,آپ سے یہ پوچھنا تھا کہ میرے دوست کے ساتھ ایساہوا کہ اس نے رمضان کے مہینے میں شہوت کے جذبات میں آکر مشت زنی کی اور اس کے بعد اس نے منی پی لی اور اس نے سوچا کہ اب میرا روزہ ٹوٹ گیا تو اس نے پانی پی لیا ۔ سوال یہ ہے کہ اس کا روزہ ٹوٹ گیا کہ نہیں؟ اور اس کا کفارہ کیاہے؟,"<p>بسم الله الرحمن الرحيم</p><p> Fatwa ID: 68-68/M=1/1436-U

آپ کے دوست نے روزہ کی حالت میں مشت زنی کرلی اور منی خارج ہوگئی تو اس فعل سے ہی اس کا روزہ ٹوٹ گیا، منی پینے پر اس کا فساد موقوف نہیں تھا، منی پی کر اس نے بڑی حماقت اورحیوانیت کا کام کیا، منی ناپاک ہے اس کا پینا حرام اور ناجائز ہے، مشت زنی بھی قبیح فعل ہے، پس صورت مسئولہ میں اس پر لازم ہے کہ توبہ استغفار کرے اور ایک روزے کی قضا کرے کوئی مالی کفارہ اس پر نہیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56580,deoband,عبادات,صوم
01-Sep-2020,https://darulifta-deoband.com/home/ur/sawm-fasting/56371,کیا شوال کے روزے ضروری ہیں؟,کیا شوال کے روزے ضروری ہیں؟,"<p>بسم الله الرحمن الرحيم</p><p> Fatwa ID: 16-46/Sd=1/1436-U

عید الفطر کے بعد شوال کے چھ روزے رکھنا ضروری نہیں ہیں، بلکہ مسنون ہیں، حدیث میں اس کی بڑی فضیلت آئی ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56371,deoband,عبادات,صوم
