issued_at,link,title,question,answer,fatwa_number,dar_ul_ifta,category_level_1,category_level_2
15-Jun-2021,https://darulifta-deoband.com/home/ur/nikah-marriage/604523,نكاح كا سنت طریقہ جاننے كے لیے كچھ كتابوں كی رہنمائی فرمائیں,بصد احترام جناب محترم رئیس درالافتاء مجھے جناب رسول اللہ صلی اللہ علیہ وسلم کی شادی اور حضرات صحابہ کرام رضی اللہ عنہم کی شادی اور اسی طرح حضرات تابعین رحمہم اللہ کی شادیوں پر لکھے گئے کتابوں کا حوالہ درکار ہے کہ وہ شادی کا رسم کس طرح مناتے تھے تاکہ ان کتابوں میں تفصیل سے دیکھ سکو ں۔,"<p>بسم الله الرحمن الرحيم</p><p> </p><p>Fatwa : 1179-841/H=11/1442</p><p>&nbsp;(۱) اسلامی شادی۔ (۲) اصلاح الرسوم۔ (۳) بہشتی زیور۔ (۴) علم الفقہ۔ (۵) کفایت المفتی۔ (۶) فتاویٰ محمودیہ۔ (۷) فتاویٰ رحیمیہ۔ (۸)آپ بیتی (حضرت شیخ الحدیث مولانا محمد زکریا صاحب مہاجر مدنی رحمہ اللہ تعالی رحمة واسعہ۔ (۹) مسنون نکاح (مفتی ابوبکر جابر حیدر آبادی مدظلہ العالی)۔ (۱۰) کتب حدیث شروحِ حدیث سیر و تواریخ خود مطالعہ کرسکتے ہوں تو ان کتب میں شادی نکاح سے متعلق مواقع کا مطالعہ کریں اور بہتر یہ ہے کہ مذکورہ بالا کتب یا دیگر کتب معتبرہ کا مطالعہ مقامی کسی مستند و معتبر عالم یا مفتی صاحب کی نگرانی میں کرتے رہیں تو ان شاء اللہ فائدہ کثیرہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604523,deoband,معاشرت,نکاح
05-Jun-2021,https://darulifta-deoband.com/home/ur/nikah-marriage/604494,ویڈیو كال كركے نكاح كرلیا اور دو پڑوسیوں كو گواہ كے طور پر اطلاع دیدی، كیا نكاح درست ہوگیا؟,"میرسوال یہ ہے کہ میرے احباب میں سے ایک لڑکے نے اپنی پسند کی لڑکی سے ویڈیو کال کے ذریعہ نکاح کیا اور دونوں نے قبول ہے کہا تین مرتبہ اور گواہ کے طورپر دو پڑوسیوں کو اطلاع دی بعد میں کہ ہم نے نکاح کیا ہے اس کا گواہ رہنا، کیا یہ نکاح ہوا اور وہ دونوں میاں بیوی ہوگئے؟
براہ کرم، رہنمائی فرمائیں۔ جزاک اللہ","<p>بسم الله الرحمن الرحيم</p><p> </p><p>Fatwa : 1021-652/B=10/1442</p><p>&nbsp;لڑکا لڑکی، دونوں گواہوں اور نکاح خواں کا سب لوگوں کا ایک مجلس میں ہونا نکاح کے لئے ضروری ہے۔ پھر لڑکی کی طرف سے صراحةً اجازت دینا اور لڑکے کی طرف سے قبول کرنا ضروری ہے۔ یہ سب کام دو مسلمان مرد گواہوں کے سامنے یعنی ان کی موجودگی میں ہونا ضروری ہے بغیر اس کے نکاح صحیح نہیں ہوتا لہٰذا صورت مسئولہ میں نکاح درست نہ ہوا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604494,deoband,معاشرت,نکاح
09-Jun-2021,https://darulifta-deoband.com/home/ur/nikah-marriage/604486,جب تك نكاح نہ ہو اس وقت تك لڑكی كا كوئی حق لازم نہیں؟,میں اپنے آفس کے ایک ساتھی کی بابت ایک سوال یہاں نقل کرکے پوچھنا چاہتا ہوں ۔ وہ پوچھتا ہے کہ کہا جاتا ہے کہ جوڑے آسمان پر بنتے ہیں اور اللہ نے ہر کسی کا ایک جوڑا دنیا میں بنایا ہے تو کیا جن لوگوں کی شادی نہیں ہوتی تو کیا وہ اپنے جوڑی دار کی حق تلفی کررہے ہوتے ہیں کیونکہ کسی دوسرے کی حق تلفی کرنا حقوق العباد میں شامل ہے اور حقوق العباد کی اہمیت اور بھی زیادہ ہے ۔,"<p>بسم الله الرحمن الرحيم</p><p> </p><p>Fatwa : 768-117T/M=10/1442</p><p>&nbsp;شادی کے بعد اگر شوہر، بیوی کا حق ادا نہ کرے تو یہ حق تلفی ہے لیکن جس شخص کی ابھی شادی نہیں ہوئی ہے اور کوئی لڑکی اس کی زوجیت میں نہیں آئی ہے تو ابھی کسی کا حق ثابت و لازم ہی نہیں ہوا لہٰذا اِس کو دوسرے کی حق تلفی کرنا نہیں کہا جائے گا ہاں عام حالات میں نکاح چونکہ سنت ہے تو اگر کوئی شخص، جوان ہے اور نکاح کرنے اور حقوق زوجیت ادا کرنے پر قادر بھی ہے اور کوئی عذر مانع نہیں ہے اور پھر بھی شادی نہیں کرتا ہے تو اس شخص کو ترک سنت کا گناہ ہوگا کیونکہ سنت پر عمل کرنا حقوق اللہ میں سے ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604486,deoband,معاشرت,نکاح
01-Sep-2021,https://darulifta-deoband.com/home/ur/nikah-marriage/604441,سوتیلی والدہ کی پہلے شوہر سے جو لڑکی ہے اس سے نکاح کرنا کیسا ہے؟,ہم دو بھائی ہیں ۔میں بڑا ہوں۔ میری سوتیلی ماں ایک ہے ، میرے چھوٹے بھائی کی سوتیلی ماں دوسری ہے۔ کیا میرے لئے اپنے چھوٹے بھائی کی سوتیلی ماں کی بیٹی سے شادی کرنا جائز ہے؟,"<p>بسم الله الرحمن الرحيم</p><p> </p><p>Fatwa:752-747/sd=1/1443</p><p>&nbsp;آپ نے سوال میں رشتے کی جو تفصیل لکھی ہے اس کا حاصل یہ نکلتا ہے کہ لڑکے کی سوتیلی والدہ کی لڑکی جو دوسرے شوہر سے ہو، اس سے نکاح کا کیا حکم ہے؟ جواب یہ ہے کہ نکاح درست ہے ؛ اس لیے کہ دونوں کے درمیان محرمیت کا رشتہ نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604441,deoband,معاشرت,نکاح
28-May-2021,https://darulifta-deoband.com/home/ur/nikah-marriage/604416,كفریہ خیال آجائے توایمان ونكاح پر كوئی اثر پڑے گا یا نہیں؟,مجھے وسوس کا مرض ہے اور ہر وقت مجھے خیال آتے رہتے ہیں اور خاص کر کفریہ وسوسے بہت زیادہ آتے ہیں جس کی وجہ سے میں بہت پریشان رہتا ہوں اس سوال کو لکھتے ہوئے بھی مجھے بہت تکلیف ہوئی لیکن یہ سوچ کر شاید میری اس سے رہنمائی ہو جائے اور بہت اکراہت کے ساتھ لکھ رہا ہوں ایک دن میں کام میں مصروف تھا اور مجھے بہت غلط خیال آیا نعوذبااللہ رسول صلی اللّٰہ ھو علیہ وآلہ وسلّم پر فحش خیال آیا اور فحش خیال کی وجہ سے خود بخود ہلکی سی شہوت بھی محسوس ہوئی جس کے بعد میں نے اس خیال کو فوراً ترک کیا اور اللّٰہ پاک سے توبہ واستغفار کیا کیا اس سے میرے ایمان اور نکاح پر کوئی فرق تو نہیں پڑا اور گستاخانہ فحش خیال سے جو یہ جو خود بخود ہلکی سی شہوت محسوس ہوئی کیا یہ کفریہ عمل کے زمرے میں آتی ہے اور اس سے کفر سر زد ہوتا ہے کیا اس سے نکاح ٹوٹ جاتا ہے میں ایک چھوٹی سی بیٹی کا باپ ہوں پلیز میری رہنمائی فرمائیں میں بہت پریشان ہوں۔ اللّٰہ پاک آپ کو جزائے خیر عطا فرمائے۔,"<p>بسم الله الرحمن الرحيم</p><p> </p><p>Fatwa : 743-617/M=10/1442</p><p>&nbsp;اگر مذکورہ معاملہ صرف خیال و وسوسہ کی حد تک کا ہے، زبان یا دل سے کوئی کفریہ بات صادر نہیں ہوئی ہے تو اس سے ایمان و نکاح پر کوئی اثر نہیں پڑا، اچھا کیا کہ فوراً اس خیال کو دفع کیا اور توبہ استغفار بھی کرلیا، آئندہ بھی اس طرح کا غلط خیال آیا کرے تو فوراً اس کو دفع کریں اور دھیان کو دوسری چیز کی طرف پھیر دیا کریں نیز دفع وساوس کے لیے یہ دعا پڑھا کریں۔ رَبِّ أعُوْذُبِکَ مِنْ ہَمَزَاتِ الشَّیَاطِیْنِ ۔ وَأعُوْذُبِکَ رَبِّ أنْ یَّحْضُرُوْنِ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604416,deoband,معاشرت,نکاح
28-May-2021,https://darulifta-deoband.com/home/ur/nikah-marriage/604402,مجلس کے اندر صرف لڑکا اور لڑکی ہیں اور دو مسلمان مرد گواہ نہیں تو نکاح صحیح نہ ہوگا,میں ایک بیوہ سے شادی کرنا چاہتا ہوں میرا یہ پہلا نکاح ہے لیکن میرے اور لڑکی کے والدین اس نکاح پر راضی نہیں ہونگے واضح رہے کہ لڑکی اس نکاح پر راضی ہے اب صورتِ مسئولہ میں ولی کی اجازت کے بغیر لڑکا لڑکی ایک ہی مجلس میں موجود ہو تو نکاح کرنے ے کا مکمّل طریقہ بتائیں ۔ جزاک اللہ,"<p>بسم الله الرحمن الرحيم</p><p> </p><p>Fatwa : 946-625/B=10/1442</p><p>&nbsp;صورت مسئولہ میں لڑکی کے والدین سے اجازت اور رضامندی حاصل کرلینی چاہئے، اسی میں خیر و برکت ہوتی ہے۔ بغیر ولی کی اجازت اور رضامندی کے جو نکاح ہوتا ہے اس میں خیر و برکت نہیں ہوتی۔ تھوڑے ہی دنوں کے بعد وہ نکاح ختم ہوجاتا ہے۔ اگر نہیں بھی ٹوٹا تو زندگی بھر کے لئے رنجش اور نااتفاقی ہوجاتی ہے۔ صرف مجلس کے اندر لڑکا اور لڑکی ہے اور دو مسلمان مرد گواہ نہیں ہیں تو نکاح صحیح نہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604402,deoband,معاشرت,نکاح
06-Sep-2021,https://darulifta-deoband.com/home/ur/nikah-marriage/604368,چچا کا لڑکی سے نکاح کی اجازت لینا؟,حضرت میرا سوال یہ ہے کہ لڑکے نے اپنے چچا کو وکیل بنا کر بھیجا اور جب وہ لڑکی کے گھر نکاح پڑھنے کے لیے جا رہے تھے تو چچا نے لڑکے سے کہا ہم جارہے ہیں تو لڑکے نے کہا جاو۔تو سوال یہ ہے کہ اس طرح کے کہنے سے اس لڑکے کا نکاح ہو جائے گا؟,"<p>بسم الله الرحمن الرحيم</p><p> </p><p>Fatwa : 935-946/B=01/1443</p><p>&nbsp;اصل ولی تو لڑکی کا باپ ہے۔ باپ کو خود اپنی بالغہ لڑکی سے اجازت لینے کے لئے جانا چاہئے۔ اگر خود نہ جاسکے تو وہ خود اپنی طرف سے کسی آدمی کو اجازت کے لئے بھیجے۔ لیکن اگر لڑکے نے چچا کو اجازت لینے کے لئے بھیجا، اور باپ کو کوئی اعتراض نہیں بلکہ وہ بھی اس پر راضی ہے تو چچا کی اجازت بھی معتبر ہوگی۔ اور صریح اجازت کے بعد چچا بھی نکاح پڑھا سکتا ہے، نکاح صحیح ہوجائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604368,deoband,معاشرت,نکاح
05-Jun-2021,https://darulifta-deoband.com/home/ur/nikah-marriage/604363,منع کرنے کے باوجود لڑکی والوں کا اپنی بیٹی کو جہیز دینا؟,کیا فرماتے ہیں مفتیان حضرات صاحب اس بارے میں۔ میرا نام محمود ہے اور میری شادی اس سال یعنی 2021 میں اللّہ کے حکم سے ہونے جا رہی ہے۔ میں نے دل سے جہیز نہ لینے کا ارادہ کیا ہے اور میری والدہ صاحبہ نے بھی میری ساس کو منع کیا کہ اپ ہمیں کوئی بھی سامان نہ دیں لیکن میری ساس نے یہ کہا کہ میں نے اپنی پہلی بیٹی کو بھی سامان دیا تھا اور اب دوسری بیٹی کو بھی ویسے ہی سامان دینگے۔ مہربانی فرما کر مجھے اس کا حل بتا? کیا میں گناہگار ہونگا اب اگر میں جہیز لوں؟ حلانکہ میری والدہ صاحبہ نے منع بھی کر دیا ہے اور اللّہ کی قسم میرا دل جہیز لینے کو نہیں چاہ رہا ہے۔,"<p>بسم الله الرحمن الرحيم</p><p> </p><p>Fatwa : 892-662/B=10/1442</p><p>&nbsp;مروجہ جہیز کا لین دین یہ اسلامی طریقہ نہیں ہے، یہ غیروں کا طریقہ ہے۔ ہاں لڑکے کے یہاں اگر ضرورت کے سامانوں میں کمی ہے اور وہ غریب ہے تو لوگوں پر اظہار کئے بغیر خاموشی سے دو چار سامان دے سکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604363,deoband,معاشرت,نکاح
13-May-2021,https://darulifta-deoband.com/home/ur/nikah-marriage/604295,میاں بیوی کا ایک دوسرے کو كسی اور نام سے پكارنا؟,ایک جوڑا ہے ، ان کی عادت ہے ، وہ ایک دوسرے کو میرا بچہ کتاہے، کیا ایسا کہہ سکتے ہیں؟,"<p>بسم الله الرحمن الرحيم</p><p> </p><p>Fatwa:754-579/N=9/1442</p><p>&nbsp;میاں بیوی کے درمیان وِلاد کا رشتہ نہیں ہوتا، یعنی: دونوں میں کوئی، دوسرے کی اولاد (بیٹی یا بیٹا ) نہیں ہوتا ؛ لہٰذا کسی جوڑے کا آپس میں ایک دوسرے کو ” میرا بچہ“ یا ”میری بچی“کہہ کر پکارنا ممنوع وناجائز ہے ، دونوں کو اپنی اس عادت سے باز آنا چاہیے اگرچہ اس صورت میں طلاق یا ظہار وغیرہ کا حکم نہ ہوگا، یعنی: دونوں ایک دوسرے پر حرام نہ ہوں گے۔</p><p>مستفاد: قال اللّٰہ تعالی في شأن المظاھرین: ﴿وإنھم لیقولون منکراً من القول وزوراً، وإن اللّٰہ لعفو غفور﴾ (سورة المجادلة، رقم الآیة: ۲)۔</p><p>وقال تعالٰی أیضاً في الظھار والتبني وغیرھما: ﴿ذلکم قولکم بأفواھکم، واللّٰہ یقول الحق وھو یھدي السبیل﴾ (سورة الأحزاب، رقم الآیة:۴)۔</p><p>ولو قال لھا: ”أنت أمي“ لا یکون مظاھراً، وینبغي أن یکون مکروھاً إلخ ھکذا في فتح القدیر (الفتاوی الھندیة،کتاب الطلاق، الباب التاسع فی الظھار، مطلب في حکم الظھار، ۱: ۵۰۷، ط:المطبعة الکبری الأمیریة، بولاق، مصر)۔</p><p>ویکرہ قولہ:”أنت أمي“ و”یا ابنتي“ و”یا أختي“ ونحوہ (الدر المختار مع رد المحتار، کتاب الطلاق، باب الظھار، ۵: ۱۳۱، ط: مکتبة زکریا دیوبند)۔</p><p>قولہ: ”ویکرہ إلخ“: جزم بالکراھة تبعاً للبحر والنھر، والذي فی الفتح: وفي أنت أمي لا یکون مظاھراً وینبغي أن یکون مکروھاً؛ فقد صرحوا بأن قولہ لزوجتہ: ”یا أخیة“ مکروہ، وفیہ حدیث رواہ أبو داود ” أن رسول اللہ صلی اللہ علیہ وسلم سمع رجلاً یقول لامرأتہ: یا أخیة، فکرہ ذلک ونھی عنہ“ ومعنی النھي قربہ من لفظ التشبیہ،……۔ ومثلہ أن یقول لھا: ”یا بنتي“ أو”یا أختي“ ونحوہ (رد المحتار، کتاب الطلاق، باب الظھار، ۵:۱۳۱، ط: مکتبة زکریا دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604295,deoband,معاشرت,نکاح
05-Sep-2021,https://darulifta-deoband.com/home/ur/nikah-marriage/604238,لڑکی والوں کا دعوت کھلانا کیسا ہے؟,اسلام میں جہیز لینا بالکل غلط ہے۔ لیکن اگر لڑکی کے گھر والے خود لوگوں کو کھیلا رہے ہیں جس میں لڑکے والو کی رائی کا کوئی دخل نہیں ہے ۔ تو ایسی صورت میں لڑکے والوں کا لڑکے کے گھر جاکر کھانا کیسا ہے؟ اگر لڑکے والے نہیں جاتے تو پھر بھی لڑکی کے باپ تو لوگوں کو کھلائیں گے، اس صورت میں لڑکے والو ں کے کے لیے کیا حکم ہے؟,"<p>بسم الله الرحمن الرحيم</p><p> </p><p>Fatwa : 881-914/B=01/1443</p><p>&nbsp;لڑکی والوں کا اپنی لڑکی کی شادی میں کھانا کھلانا سنت نہیں ہے، صرف مباح اور جائز کے درجہ میں ہے۔لہٰذا لڑکے والے یا دیگر اعزاء واقرباء، دوست و احباب اور اہل محلہ لڑکے والے کے یہاں کھانا کھاسکتے ہیں۔</p><p>--------------------------------</p><p>اس زمانے میں یہ دعوت ولیمہ کی طرح سمجھی جانے لگی ہے اس لیے بہتر یہی ہے اس سے احتراز کیا جائے۔ (ص)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604238,deoband,معاشرت,نکاح
27-Apr-2021,https://darulifta-deoband.com/home/ur/nikah-marriage/604213,مزنیہ كی لڑكی سے بیٹے كا نكاح درست ہے یا نہیں؟,کیا فرماتے ہیں علماء دین و مفتیان شرع متین مسئلہ ذیل کے بارے میں کہ جس عورت سے زید نے زنا کیا اس عورت کی لڑکی سے زید کے لڑکے کا نکاح ہو سکتا ہے ؟,"<p>بسم الله الرحمن الرحيم</p><p> </p><p>Fatwa : 737-603/D=09/1442</p><p>&nbsp;مزنیہ کی لڑکی کے ساتھ زید (زانی) کے لڑکے کا نکاح درست ہے۔</p><p>قال ویحل لاصول الزانی وفروعہ اصول المزنی بہا وفروعہا۔ (الدر مع الرد: 4/107)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604213,deoband,معاشرت,نکاح
03-Apr-2021,https://darulifta-deoband.com/home/ur/nikah-marriage/604141,خواب آیا کہ حضور صلی اللہ علیہ وآلہ وسلم نے ان کا نکاح پڑھوایا,میرا سوال یہ ہے کہ میری بڑی بہن الحمد اللہ پانچ وقت نماز ادا کرتی ہے اور ماشاء اللہ سے بہت زیادہ نیک ہے مختصر وہ عمرہ کیلئے جاتی ہیں مدینہ شریف میں ان کو خواب آیا کہ حضور صلی اللہ علیہ وآلہ وسلم نے ان کا نکاح پڑھوایا قبلہ کے سامنے اور ایک باجی ہیں انکا انتظار کیا کہ جب وہ محفل میں حاضر ہوں گی تو نکاح پڑھوایا جائے جب وہ آتی ہیں تو ان سے نعت بھی سنی جاتی ہے اور نکاح بھی پڑھوایا جاتا ہے ؟,"<p>بسم الله الرحمن الرحيم</p><p> </p><p>Fatwa : 923-687/H=08/1442</p><p>&nbsp;ماشاء اللہ عمدہ خواب ہے بہن کو مزید اعمالِ صالحہ کی توفیق حاصل ہوکر سعادتِ دارین کا موجب ہوگی بہن سے کہہ دیں وہ ہر معاملہ میں اتباع سنت کو ملحوظ رکھیں تلاوت درود شریف کی کثرت کرتی رہیں اللہ پاک خواب کی برکات سے نوازے مکارہ سے محفوظ رکھے اور ہر شر سے حفاظت فرمائے، آمین۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604141,deoband,معاشرت,نکاح
13-May-2021,https://darulifta-deoband.com/home/ur/nikah-marriage/604122,حضرت فاطمہ رضی اللہ عنہا كو دیے گئے چند ضرورت كے سامان سے جہیز كے جواز پر استدلال كرنا؟,کیا فرماتے ہیں مفتیان کرام مسئلہ ذیل کے متعلق مسئلہ یہ ھیکہ قائلین جہیز حضرت فاطمہ رضی اللہ عنہا کے مصلی وغیرہ کے ذریعے استدلال کرتے ہیں لیکن منکرین جہیز جب دیگر تینوں بنات مطہرہ کے نکاح کو (حضور صلی اللہ علیہ وسلم کی جانب عدم انصاف کی نسبت سے احتراز کرتے ہوئے ) تعارضا پیش کرتے ہیں تو قائلین جہیز جوابا حضرت زینب رضی اللہ عنہا کا قلادہ پیش کرتے ہیں اب معلوم یہ کرنا ھیکہ کیا قائلین جہیز کا حضرت زینب رضی اللہ عنہا کے قلادہ کو مستدل بناکر راہ جواز اختیار کرنا صحیح ہے یا نہیں؟ توضیح فرماکر عند اللہ ماجور ہوں ۔,"<p>بسم الله الرحمن الرحيم</p><p> </p><p>Fatwa:703-575/N=9/1442</p><p>&nbsp;شادی کے موقعہ پر لڑکی کو اس کے ماں باپ کی طرف سے سونے، چاندی وغیرہ کا جو زیور دیا جاتا ہے، وہ شرعاً یا عرفاً جہیز نہیں کہلاتا، نیز حضرت زینب کو ام الموٴمنین حضرت خدیجہ نے شادی کے موقعہ پر جو اپنا ہار دیا تھا، وہ حضرت اقدس نبی کریم صلی اللہ علیہ وسلم کی بعثت مبارکہ سے پہلے کا واقعہ ہے (سیرت المصطفی، ۲: ۱۲۴)۔</p><p>قال ابن إسحاق: وکان أبو العاص من رجال مکة المعدودین مالاً وأمانة وتجارة، وکانت أمہ ھالة بنت خویلد أخت خدیجة بنت خویلد، وکانت خدیجة ھي التي سألت رسول اللہ صلی اللہ علیہ وسلم وٴن یزوجہ بابنتھا زینب وکان لا یخالفھا وذلک قبل الوحي إلخ (البدایة والنھایة لابن کثیر، کتاب المغازي، فصل في بعث قریش إلی رسول اللہ صلی اللہ علیہ وسلم في فداء أسراھم، ۵: ۲۰۵، ت: عبد اللہ بن عبد المحسن الترکي، ط: ھجر للطباعة والنشر والتوزیع والإعلان)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604122,deoband,معاشرت,نکاح
06-Apr-2021,https://darulifta-deoband.com/home/ur/nikah-marriage/604010,كیا اپنی ساس كی بہن سے نكاح ہوسكتا ہے؟,اپنی ساس کی بہن سے نکاح کا حکم؟,"<p>بسم الله الرحمن الرحيم</p><p> </p><p>Fatwa : 699-576/D=08/1442</p><p>&nbsp;بیوی کے نکاح میں رہتے ہوئے بیوی کی خالہ یعنی ساس کی بہن سے نکاح جائز نہیں کیونکہ بیوی اور اس کی خالہ کو بہ یک وقت نکاح میں جمع کرنا حرام ہے؛ البتہ اگر بیوی کا انتقال ہوجائے یا اسے طلاق دیدی جائے اور اس کی عدت پوری ہوجائے تو اس کی خالہ سے نکاح کرنا شرعاً جائزہے۔</p><p>وحرم الجمع بین المحارم نکاحاً أي عقدا صحیحا وعدّة۔ وحرم الجمع وطأً بملک یمین بین امرأتین فرضت ذکرا لم تحل للأخری أبدا، لحدیث مسلم: لا تنکح المرأة علی عمتہا ․․․․․ ولا علی خالتہا، الحدیث (درمختار مع الشامی: 4/116-117، زکریا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604010,deoband,معاشرت,نکاح
10-Aug-2021,https://darulifta-deoband.com/home/ur/nikah-marriage/603974,ڈاڑھی کا مذاق اڑانا کیسا ہے ؟,مطلقاً ڈاڑھی کا مذاق اڑانا کیسا ہے ؟ کیا اس سے نکاح فسخ ہو جاتے ہیں؟,"<p>بسم الله الرحمن الرحيم</p><p> </p><p>Fatwa : 816-841/B=12/1442</p><p>&nbsp;داڑھی رکھنا اسلام میں واجب ہے۔ اسلام کے شعائر میں سے ہے۔ تواتر کے ساتھ احادیث سے ثابت ہے۔ رسول اللہ صلی اللہ علیہ وسلم نے صحابہ کرام نے ہمیشہ ڈاڑھی رکھی ہے۔ اس کا استہزاء یعنی مذاق اُڑانا کفر ہے۔ شریعت کے امور خواہ فرض ہوں، واجب ہوں یا سنت، ان کا مذاق اُڑانے والا حدیث کی توہین کرنے والا ہے۔ ہمارے فقہاء کرام نے دین کی توہین کرنے والے کو اسلام سے خارج قرار دیا ہے۔ یہ بڑی خطرناک چیز ہے ایسے شخص کو چاہئے کہ وہ تجدید ایمان بھی کرے۔ کفریہ کلمات سے جس طرح آدمی ایمان سے نکل جاتا ہے اسی طرح اس کا نکاح بھی ختم ہوجاتا ہے۔ فتاوی عالمگیری میں ہے إن کان تہاوٴنا بالسنة یکفر۔ (فتاوی عالمگیری: 2/265) احسن الفتاوی، فتاوی محمودیہ، آپ کے مسائل اور ان کا حل، اور فتاوی بنوری میں بھی ایسا ہی لکھا ہوا ہے۔</p><p>------------------------------</p><p>جواب صحیح ہے؛ البتہ مزید یہ عرض ہے کہ کفریہ بات یا عمل عورت کرے تو فسخ نکاح کا حکم نہیں ہوتا کہ وہ عدت گذار کر دوسری جگہ نکاح کرسکے؛ البتہ ازدواجی تعلقات کے جواز کے لیے تجدید ایمان و نکاح ضروری ہوتا ہے، مفتی بہ قول یہی ہے۔ (الحیلة الناجزہ) (ن)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603974,deoband,معاشرت,نکاح
26-Mar-2021,https://darulifta-deoband.com/home/ur/nikah-marriage/603948,تین مہینے سے بیوی میكے میں، كیا میں اس كی اجازت كے بغیر دوسری شادی كرسكتا ہوں؟,میری اہلیہ ثناسلمان صدیقی کسی بات سے میکے میں بیٹھی ہے، دو تین مہینے ہوگئے، اس بارے میں شرعی حکم بتائیں۔ نیز بتائیں کہ کیا میں بیوی کی اجازت کے بغیر دوسری شادی کرسکتاہوں؟,"<p>بسم الله الرحمن الرحيم</p><p> </p><p>Fatwa : 799-549/B=08/1442</p><p>&nbsp;آپ اپنے خاندان کے دوچار افراد کو اور اہلیہ کے خاندان کے دو چار افراد کو بلائیں، یہ سب افراد میاں بیوی کی باتیں سن کر آپ دونوں میں مصالحت کرادیں گے اور ایک دوسرے کی طرف سے جو کینہ یا رنجش ہے اس کو وہ دُور کردیں گے۔ پھر ان کے فیصلہ پر عمل در آمد کریں۔ آپ پنچایت کے فیصلہ کے بغیر کوئی قدم نہ اُٹھائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603948,deoband,معاشرت,نکاح
03-Apr-2021,https://darulifta-deoband.com/home/ur/nikah-marriage/603753,غیر مسلم كو نكاح كا وكیل بنانا؟,کیا فرماتے ہیں مفتیان کرام درج ذیل مسئلہ کے بارے میں۔ وکیل بالنکاح کا مسلمان ہونا شرط ہے یا نہیں؟ یعنی جس طرح لڑکی یا لڑکے کے گواہوں کا مسلمان ہونا شرط ہے ،اسی طرح ان کے وکیلوں کا مسلمان ہونا بھی شرط ہے یا نہیں؟ بینوا توجروا۔,"<p>بسم الله الرحمن الرحيم</p><p> </p><p>Fatwa:736-590/L=8/1442</p><p>&nbsp;وکیل کی حیثیت محض ایک سفیر اور معبر کی ہوتی ہے اور یہ کوئی بھی ہوسکتا ہے ،خواہ مسلمان ہو یا غیرمسلم ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603753,deoband,معاشرت,نکاح
20-Mar-2021,https://darulifta-deoband.com/home/ur/nikah-marriage/603723,مجلسِ نکاح کے دوران لڑکی کی گواہی لینے جانا ؟,نکاح کے دوران دو گواہ اور وکیل کا لڑکی کی گواہی لینے جانا کیا دُرست ہے ؟ کیوں کہ گواہ جو لڑکے والوں کے طرف سے ہوتا ہے وہ تو لڑکی کے لئے غیر محرم ہوگا۔اور کیا اللہ کے نبی محمدﷺ نے حضرت علی رضی اللہ عنہ کے مجلسِ نکاح میں دو گواہ بھیجے تھے ؟ جزاک اللہ,"<p>بسم الله الرحمن الرحيم</p><p> </p><p>Fatwa : 633-492/D=08/1442</p><p>&nbsp;مجلس نکاح جہاں (لڑکے اور لڑکی یا اس کے وکیل کے درمیان) ایجاب و قبول ہوتا ہے اس مجلس میں دو مسلمان عاقل بالغ مرد یا ایک مرد اور دو عورتوں کو بطور گواہ کے موجود ہونا ضروری ہے کہ یہ گواہ ایجاب و قبول کے الفاظ اپنے کانوں سے سنیں۔</p><p>لڑکی کے پاس اجازت لینے جب جاتے ہیں یہ درحقیقت لڑکی کی طرف سے باپ کو یا اجازت لینے والے کو نکاح کرنے کا وکیل بنانا ہے جس کے لئے گواہوں کا ہونا ضروری نہیں چنانچہ بغیر گواہوں کی موجودگی کے لڑکی باپ کو یا نکاح پڑھانے والے نکاح کرنے کا وکیل بنادے تو یہ بھی جائز ہے لیکن اس موقعہ پر بھی گواہ بنالینا بہتر ہے یعنی گواہوں کی موجودگی میں اجازت لی جائے تو یہ بھی جائز بلکہ بہتر ہے۔</p><p>جس طرح اجازت لینے والا اگر غیر محرم ہے تو لڑکی کی آواز اس کے کانوں میں بغیر کسی اشتباہ کے پڑنا چاہئے اسی طرح غیر محرم گواہوں کے کانوں میں بھی پڑنا چاہئے۔ لیکن عورتوں کے مجمع میں اس پر قابو پانا کہ لڑکی کی آواز میں کوئی اشتباہ نہ ہو بہت مشکل ہے۔ اسی لئے بہتر ہے کہ لڑکی کا باپ یا بھائی اجازت لے اور عورتوں کی بھیڑ سے الگ جگہ میں اجازت لے اس وقت دو محرم گواہ بھی ہوجائیں تو بہتر ہے۔</p><p>واضح رہے کہ اجازت کے وقت کے گواہ صرف اجازت کے گواہ ہیں اسی لئے ضروری نہیں کہ یہی مجلس نکاح میں عقد نکاح کے بھی گواہ بنائے جائیں مجلس نکاح کے گواہ دوسرے بھی ہوسکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603723,deoband,معاشرت,نکاح
03-Apr-2021,https://darulifta-deoband.com/home/ur/nikah-marriage/603684,بچے كو چپ كرانے كے لیے نانی اگر اپنے پستان بچے كے منھ میں لگادے تو اس كا كیا حكم ہے؟,میں پاکستان سے ہو اور میرا ایک اہم مسئلہ ہے ۔ میرا سوال ہے ۔ ایک عورت اپنے نواسے کو صرف رونے سے خاموش کرنے کے لئے اپنی چھاتی دیتی ہے جس میں دودھ موجود نہیں کیوں کہ 21 سال ہوگئی۔ دوسری بات یہ کہ کیا اس بچے کا اپنی حالہ کے بیٹی سے رشتہ حلال ہے یا حرام ؟جن بچوں کے رشتے کی بات چل رہی ہے وہ ایک ہی دادی کی نواسے ہے ۔ مسئلہ۔ دودھ موجود نہیں ہے ۔صرف آرام کرنے کہ لئے دیا گیا تھا۔,"<p>بسم الله الرحمن الرحيم</p><p> </p><p>Fatwa:622-474/N=8/1442</p><p>&nbsp;صورت مسئولہ میں اگر بچے کی نانی کو دودھ نہیں آرہا تھا اور اُس نے بچے کو چپ کرانے کے لیے اس کے منھ میں پستان کا نپل دیدیا تھا یا دے دیتی تھی اور نانی کو اس کا یقین ہے کہ دودھ نہیں اترا تھا اور نانی کی عمر کے مد نظر اس کی بات قرین قیاس بھی ہے تو نانی سے نواسے کی رضاعت ثابت نہیں ہوئی ، پس ایسی صورت میں اس بچے کا نکاح خالہ کی بیٹی سے جائز ہوگا۔</p><p>(ھو) … شرعاً (مص من ثدي آدمیة) ولو بکراً أو میتة أو آیسة (الدر المختار مع رد المحتار، کتاب النکاح،باب الرضاع، ۴: ۳۸۹- ۳۹۲، ط: مکتبة زکریا دیوبند، ۹: ۳۰، ۳۱، ت: الفرفور، ط: دمشق)۔</p><p>قولہ: ”أو آیسة“: ذکرہ في النھر أخذا من إطلاقھم، قال: وھو حادثة الفتوی (رد المحتار)۔</p><p>إن علم وصولہ لجوفہ من فمہ أو أنفہ لا غیرُ؛ فلو التقم الحلمة ولم یدر أدخل اللبن في حلقہ أم لا؟ لم یحرم؛ لأن في المانع شکاً، ولوالجیة (الدر المختار مع رد المحتار، کتاب النکاح،باب الرضاع، ۴: ۳۹۹- ۴۰۱، ط: مکتبة زکریا دیوبند، ۹: ۴۱ - ۴۳، ت: الفرفور، ط: دمشق)۔</p><p>قولہ: ”فلو التقم الحلمة إلخ“: تفریع علی التقیید بقولہ: ”إن علم“، وفي القنیة: امرأة کانت تعطي ثدیھا صبیة واشتھر ذلک بینھم ثم تقول: لم یکن في ثدیي لبن حین ألقمتھا ثدیي ولم یعلم ذلک إلا من جھتھا جاز لابنھا أن یتزوج بھذہ الصبیة اھ، ط۔ وفي الفتح: لو أدخلت الحلمة في في الصبي وشکت في الارتضاع لا تثبت الحرمة بالشک (رد المحتار)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603684,deoband,معاشرت,نکاح
20-Mar-2021,https://darulifta-deoband.com/home/ur/nikah-marriage/603664,غصے میں كفریہ كلمہ نكل جائے تو كیا نكاح ٹوٹ جائے گا؟,کیا غصے میں کفریہ کلہ منہ سے نکل جائے اور فورا ہی غلطی کا احساس بھی ہوجائے اور کلمہ پڑھ لے۔تو اس صورت میں کیا نکاح ٹوٹ جائے گا؟,"<p>بسم الله الرحمن الرحيم</p><p> </p><p>Fatwa : 617-490/D=08/1442</p><p>&nbsp;اگر وہ کفریہ کلمہ تھا تو غلطی کے احساس کے بعد فوراً توبہ کرکے کلمہ طیبہ و کلمہ شہادت پڑھ کر تجدید ایمان کرلے، اسی طرح دو مسلمان گواہوں کی موجودگی میں نیا مہر مقرر کرکے تجدید نکاح بھی کرلے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603664,deoband,معاشرت,نکاح
