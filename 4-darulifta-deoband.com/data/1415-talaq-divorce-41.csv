issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/talaq-divorce/41333,تین طلاقوں كے بارے میں,میان بیوی کے درمیان جھگڑ اہوا ، بحث اتنی تیزہوگئی کہ بیوی نے طلاق مانگ لی اور شوہر نے تین طلاق د ے ڈالی، اس کے بعد بیوی اپنے میکے چلی گئی مگر اس کے گھروالے چاہتے ہیں کہ دونوں میاں بیوی ایک ساتھ ہوجائیں۔ اب اس مسئلہ کا کیا حل ہے؟,"<p>بسم الله الرحمن الرحيم</p><p> فتوی: 1461-1080/M=10/1433

شوہر نے تین طلاق دیدی، شوہر کو اس کا اقرار ہے یا شرعی شہادت قائم ہے تو ایس صورت میں بیوی پر تین طلاق مغلظہ واقع ہوگئی، دونوں کا رشتہ نکاح ختم ہوگیا، عورت عدت پور کرنے کے بعد آزاد ہوجائے گی، شوہر مذکور فی السوال کے علاوہ کسی بھی دوسرے مرد سے نکاح کرسکتی ہے، اسی شوہر سے دوبارہ نکاح بدون حلالہ شرعی کے نہیں ہوسکتا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41333,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/41049,حلالہ كے بارے میں,کیا حلالہ جائز ہے ؟ کس حد تک جائز ہے؟ برائے مہربانی تفصیلی فتوی بیان کر یں کچھ افراد کہتے ہیں کہ مجبوری کی صورت میں جائز ہے۔ سوال یہ ہے کہ کیا پہلے شوہر کے پاس جانے کے لیے مرد کے ساتھ جماع ضروری ہے ؟,"<p>بسم الله الرحمن الرحيم</p><p> فتوی: 1410-1035/D=10/1433

تین طلاق ہوجانے کی صورت میں شوہر کے پاس دوبارہ نکاح کرکے جانے کے لیے ضروری ہے کہ پہلے دوسرے کسی مرد سے نکاح ہو، یہ مرد ہمبستری کرے بعد اس کے کسی وجہ سے طلاق دیدے یا ناگاہ وفات پاجائے تو عورت دوبارہ اپنی عدت پوری کرنے کے بعد اگر پہلے شوہر سے نکاح جدید کرنا چاہے تو کرسکتی ہے، اسی کو حلالہ شرعیہ کہتے ہیں جس میں دوسرے شوہر کا ہمبستری کرنا ضروری ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41049,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/41005,طلاق,میرے ایک دوست ہیں جنہوں نے اپنی بیوی کو ایک ہی بار میں تین طلاق دے دی ہے اور وہ کہتے ہیں کہ میں نے جو دوسری اور تیسری طلاق دی ہے وہ صرف ڈرانے کے لئے اور پہلی طلاق کو مضبوط بنانے کے لئے دی ہے اس حالت میں انکے بتانے کے حساب سے انکی بیوی کو طلاق ہوئی یا نہیں؟ مہر بانی کرکے قرآن اور حدیث کی روشنی میں جواب مرحمت فرمائیں.,"<p>بسم الله الرحمن الرحيم</p><p> فتوی: 1362-867/L=10/1433

طلاق کے وقوع میں تو کوئی شبہ نہیں ہے، البتہ اگر آپ کے دوست نے دوسری اور تیسری طلاق بطور تاکید کے (پہلی طلاق کو مضبوط بنانے کے لیے دی ہے) اس پر وہ حلف اٹھانے کے لیے بھی تیار ہوں تو ایسی صورت میں صرف ایک طلاق رجعی واقع ہوگی اور دوسری وتیسری طلاق لغو ہوجائے گی، اور شوہر کو تاوقتِ عدت رجعت کا حق حاصل ہوگا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41005,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/40803,انتہائی غصے کی حالت میں دی جانے والی ٣ طلاقوں کے بارے میں,میرے کزن نے انتہائی غصے کی حالت میں اپنی بیوی کوایک طلاق دی، پھر دو سال بعد انتہائی غصّے کی حالت میں اسے ایک ہی نشست میں ۲ طلاقیں دیدی۔ یاد رہے کہ اس کا غصّہ ایسا ہے کہ وہ اکثر خود اپنی ذات کو بھی نقصان دیتا ہے ہاتھ کاٹ کر۔ مفتی کو جب یہ صورتحال بتائی گئی تو انہوں نے فتویٰ دیا کے بعد میں دی جانے والی ۲ طلاقوں کو صرف ایک مانا جائے گا کیوں کہ اس وقت شوہر غصّے میں تھا اور سانس کا فرق بھی آگیا کیوں کے ایک ہی نشست میں دی گیں ہیں، ہم خاندان والوں کا کہنا ہے کہ طلاق ہوگئی ہے لیکن مفتی کے آگے ہم چپ ہو گیے۔ کزن کہتا ہے کہ مفتی کا فتویٰ ٹھیک ہے اور یہ میری بیوی ہے، آپ اسلام کی رو سے بتائیں کہ آیا مفتی کا فتویٰ ٹھیک ہے یہ نہیں؟ اگر صحیح نہیں ہے تو کیا ہم کزن سے میل جول رکھیں یا نہیں؟ کیوں کے یہ حرام کام ہوگا۔,"<p>بسم الله الرحمن الرحيم</p><p> فتوی: 1341-835/L=9/1433

مذکورہ بالا صورت میں جب ایک طلاق دینے کے بعد شوہر نے مزید دو طلاق دیدی تو تینوں طلاقیں واقع ہوگئیں اور بیوی مغلظہ بائنہ ہوکر حرام ہوگئی، بعد کی دو طلاقوں کو ایک ماننے کی کوئی وجہ سمجھ میں نہیں آرہی ہے، تاہم جب تک مفتی مذکور کا فتویٰ سامنے نہ ہو اس وقت تک اس فتوی کے بارے میں کچھ نہیں کہا جاسکتا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",40803,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/40642,جہیز کا سامان,ایک سوال یہ ہے کہ ہمارے نیپال میں شادی کے وقت لڑکے والے لڑکی والے سے مطالبہ کرتا ہیں کہ لکڑی کا سامان اور دیگر اشیاء ہماری چاہت کے مطابق دیں گیتو شادی ہوگی ورنہ نہیں ہوگی، تو مجبوراً لڑکی والے کو لڑکے والے کی چاہت کے مطابق سامان دینا پڑتا ہے، اب اگر مَثَلاً دس سال کے بعد لڑکی کو طلاق پڑ جاتی ہے تو ایسی صورت میں سامان جو شادی کے وقت دیا تھا وہ کس حال میں لوٹانا ضروری ہے ؟ پرانے حال پر یا نیا سامان خرید کر ؟ مہربانی فرماکر جواب جلد دیں گے . اللہ آپ کو جزائے خیر دے ۔,"<p>بسم الله الرحمن الرحيم</p><p> فتوی: 716-691/N=9/1433

طلاق کی صورت میں جہیز کا جو سامان جس حالت میں موجود ہو اسی حالت میں لوٹانا واجب ہے، نیا سامان خریدکر دینا واجب نہیں، بشرطیکہ شوہر نے کوئی سامان تعدی کے ساتھ خراب یا ضائع نہ کیا ہو۔ یہ بھی واضح رہے کہ شادی کے وقت لڑکے والے: لڑکی والوں سے مختلف قسم کی ضروریات زندگی وغیرہ کا جو مطالبہ کرتے ہیں شرعا یہ ناجائز وحرام ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",40642,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/40610,میں طلاق دے رہا ہوں,میں طلاق دے رہا ہوں سے طلاق ہو جاتی ہے؟جب کہ یہ صرف دھمکی کے لیے کہاتھا اور پھر اسی دن دھمکی کا اثر بھی ہوا اور میری بیوی اور بچوں سے ملاقات بھی کروائی گئی تو کیا طلاق ہوگئی؟,"<p>بسم الله الرحمن الرحيم</p><p> فتوی: 717-692/N=9/1433

”میں طلاق دے رہا ہوں“: ایقاع طلاق کے معنی میں صریح ہے اور طلاق صریح کا جملہ خواہ کسی نیت سے کہا جائے بلکہ اگر بلانیت کہا جائے تب بھی اس سے طلاق واقع ہوجاتی ہے، اس لیے اگر آپ نے اپنی بیوی کے متعلق صرف وہی جملہ ایک مرتبہ کہا ہے جو سوال میں ذکر کیا، اسے ایک سے زائد مرتبہ یا اس کے ساتھ دو طلاق یا تین طلاق کا کوئی تذکرہ نہیں کیا ہے، نیز اس سے پہلے یا اس کے بعد عدت میں بھی آپ نے کوئی طلاق نہیں دی ہے تو آپ کی بیوی پر ایک طلاق رجعی واقع ہوگئی، اگر ابھی عدت مکمل نہیں ہوئی ہے تو آپ عدت مکمل ہونے سے پہلے رجعت کرسکتے ہیں، رجعت کا طریقہ یہ ہے کہ آپ دو دین دار مرد یا ایک دین دار مرد اور دو دین دار عورتوں کے سامنے یہ کہہ دیں کہ میں نے تم کو -اگر بیوی سے خطاب ہو ورنہ: اپنی بیوی کو- اپنے نکاح میں واپس لے لیا، اور اگر عدت مکمل ہوچکی ہے یا آپ نے عدت تک رجعت نہیں کی تو عدت کے بعد میاں بیوی بننے کے لیے باہمی رضامندی سے نیا نکاح ضروری ہوگا۔ اور رجعت یا نکاح جدید کی صورت آئندہ آپ کو صرف دو طلاق کا حق واختیار ہوگا اور اگر آپ نے آئندہ کبھی وہ دو طلاقیں بھی دیدیں تو آپ کی بیوی آپ پر حرام ہوجائے گی اور حلالہٴ شرعی سے پہلے حلت کی کوئی صورت نہ ہوگی۔ کذا فی کتب الفقہ والفتاوی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",40610,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/40538,طلاق کا مطالبہ کرنا اچھی بات نہیں,میرا نام رابعہ نسیم ہے ، میں جمو وکشمیر کی رہنے والی ہوں، میری شادی 1993/ میں میرے والدین کی مرضی سے ہوئی تھی اس شادی سے میری ایک بیٹی ہے جو سولہ سال کی ہے، میں اس شادی سے کبھی خوش نہیں تھی، کیوں چودہ سال کی عمر کے فرق کی وجہ سے میرے شوہر ہمیشہ دباتے رہے اور میں برداشت کرتی رہی۔ 1996/ میں میرے سسرال والوں کو اس بات کا علم ہوگیاکہ میرے بھائی نے میرے شوہر کے بڑے بھائی کی بیٹی سے نکاح کرلیا ہے ، اس قت سے انہوں مجھ پر ہر ظلم ڈھایا، لیکن میں اپنی بیٹی کے مستقبل کے لیے سہتی رہی ، میں نے طلاق بھی مانگی ، لیکن اس نے کہا کہ میں طلاق کبھی نہیں دوں گا۔ اب تین سال سے میں اس سے الگ ہوں اور اپنے والد کے گھر پر ہوں ، میرے والد بھی فوت ہوگئے ہیں، میری بیٹی ہوسٹل میں پڑھتی ہے۔ اب میں اس سے طلاق چاہتی ہوں کیوں کہ وہ مجھے بدنام کرچکے ہیں، میری مدد کیجئے ۔ میں ان حالات میں کیا کروں؟بہت مہربانی ہوگی، عمر 36/ سال ہے۔,"<p>بسم الله الرحمن الرحيم</p><p> فتوی: 1337-274/D=9/1433

طلاق کا مطالبہ کرنا اچھی بات نہیں، حدیث میں ایسی عورتوں کو منافق کہا گیا ہے جو بلاکسی شرعی عذر کے طلاق کا مطالبہ کرتی ہیں، یا ان کو یہ وعید سنائی گئی ہے کہ جنت کی خوشبو نہیں سونگھیں گی، لہٰذا آپ صبر وتحمل کے ساتھ شوہر کے حقوق ادا کرتے ہوئے ازدواجی زندگی گذاریں اور میل محبت سے شوہر کو اپنا گرودیہ بنائیں، ان شاء اللہ صبر وتحمل پر ثواب ملے گا اور اللہ تعالی موافقت اور محبت کی صورتیں پیدا فرمادیں گے۔ لیکن اگر شوہر ہی کی طرف سے ظلم وزیادتی ہورہی ہو آپ کا قصور نہ ہو اور بظاہر موافقت کے ساتھ زندگی گذارنا سخت دشوار ہو، اس صورت میں جب تک شوہر طلاق نہیں دیتے یا خلع نہیں کرتے آپ ان کے نکاح سے آزاد نہ ہوں گی البتہ تعنت یعنی شوہر کی جانب سے حد سے زیادہ ظلم اور حقوق واجبہ کی دائیگی میں سرکشی پائی جانے کی وجہ سے آپ اپنا معاملہ مقامی شرعی پنچایت میں پیش کرسکتی ہیں، اراکین شرعی پنچایت دونوں فریق کے بیانات اور شہادتیں سن کر تعنت ثابت ہوجانے کی صورت میں الحیلة الناجزہ کے ضابطہ کے مطابق فسخ نکاح کرنا مناسب سمجھیں گے تو فسخ کردیں گے، بعد فسخ نکاح عدت پوری کرکے آپ آزاد ہوجائیں گی۔
حاصل یہ کہ یا تو شوہر کی طرف سے طلاق یا خلع کا پایا جانا ضروری ہے یا شرعی پنچایت کی جانب سے فسخ نکاح کا ہونا ضروری ہے، بغیر اس کے آپ شوہر کے نکاح سے آزاد نہیں ہوسکتیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",40538,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/40389,شرعی حلالہ,براہ کرم، شرعی حلالہ کا طریقہ بتادیں۔,"<p>بسم الله الرحمن الرحيم</p><p> فتوی: 1389-1029/D=9/1433

اگر کسی شخص نے بیوی کو تین طلاق دیدیا تو بیوی شخص مذکور پر حرام ہوگئی، اب دوبارہ اس سے نکاح نہیں ہوسکتا، مطلقہ پر مکمل تین ماہواری کے ذریعہ اور اگر حاملہ ہو تو وضع حمل کے ذریعہ عدت پوری کرنا واجب ہے، عدت پوری کرنے کے بعد مطلقہ کے لیے شخص مذکور (پہلے شوہر) کے علاوہ کسی بھی مرد سے نکاح کرنا جائز ہے، اگر وہ کسی دوسرے شخص سے نکاح کرلیتی ہے پھر دوسرا شوہر بعد ہمبستری کسی وجہ سے طلاق دیدیتا ہے یا ناگاہ اس کی وفات ہوجاتی ہے، تو عورت پر دوبارہ عدت کرنی واجب ہے اس عدت کے پورا ہونے کے بعد اسے پھر کسی سے نکاح کرنے کا حق حاصل ہوجائے گا، اس وقت اگر شوہر اول سے نکاح کرنا چاہے تو اس کی بھی اجازت ہے، اس کو حلالہ شرعیہ کہتے ہیں، یعنی پہلے شوہر کی حرمت غلیظہ کے ختم ہونے کے لیے ضروری ہے کہ دوسرا شوہر نکاح کرکے ہمبستری بھی کرے، پھر کسی وجہ سے جدائی ہوجائے تو بعد عدت پہلے شوہر سے نکاح کرنا جائز ہوگا، بدون اس کے نہیں۔ اسی حکم کو قرآن پاک کی اس آیت میں بیان کیا گیا ہے۔ ”فَاِنْ طَلَّقَہَا فَلَا تَحِلُّ لَہُ مِنْ بَعْدُ حَتَّی تَنْکِحَ زَوْجًا غَیْرَہُ“ (البقرة) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",40389,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/40219,گناہ سے بچنے كی خاطر طلاق لینا چاہتی ہوں,میری شادی کے ۵ سال ہوچکے ہیں اور ۲ بچے بھی ہیں ، ان ۵ سالو ں میں شوہر کا رویہ میرے ساتھ بالکل ٹھیک نہیں تھا، میرے گھر والوں کو بھی بات بات پر بے عزت کرتا تھا، شروع میں تو میں شوہر کے ساتھ دل سے محبت کرتی تھی اسکا پورا خیال رکھتی تھی اور پورا حق ادا کرتی تھی مگر شوہر میں کوئی تبدیلی نہیں آئی ۔ اب تقریباً ایک سال سے میری محبت بھی نفرت میں بدل گئی ہے، باقی خدمات تو کرتی ہوں مگر شوہر کی خواہش نفسانی پورا نہیں کرسکتی، دل نہیں کرتا ان کی ساتھ ہمبستری کرنا ،میں اپنی خواہش کو بھی کنٹرول نہیں کرسکتی اور خود ہی پورا کرتی ہوں، مجھے پتا ہے کہ اس سے گناہ ملتا ہے مگر کیا کروں قابو نہیں کرسکتی اور شوہر سے تو اتنی نفرت پیدا ہوئی ہے کہ اسے بالکل برداشت نہیں کرسکتی ،اب میں گناہ سے بچنے کی خاطر شوہر سے طلاق لینا چاہتی ہوں ، کیوں کہ اسکو بھی کوئی فرق نہیں پڑتا میری ساتھ ہمبستری نہ کرنے سے اور میں گناہ سے اپنے اپ کو بچا نہیں سکتی ،تو اب مسئلہ یہ ہیکہ میرے شوہر بچوں کی خاطر طلاق دینے کو تیار نہیں ہے ، کیوں کہ اسلامی لحاظ سے تو فی الحال بچے میری ساتھ ہوں گے ، مہربانی کرکے مجھے کوئی راستہ بتادیں کہ میں کیا کروں ؟,"<p>بسم الله الرحمن الرحيم</p><p> فتوی: 1587-340/B=8/1433

آپس میں مصالحت پیدا کرنے کی نیت سے ایک سمجھ دار آدمی آپ اپنی طرف سے حَکَم مقرر کریں اور شوہر ایک سمجھ دار آدمی کو اپنی طرف سے مقرر کرے، یہ دونوں حَکَم، میاں بیوی دونوں کی پوری بات غور سے سنیں، اگر خلیج دور کرسکتے ہوں تو دور کرنے کی کوشش کریں، اور اگر حالات یہاں تک پہنچ گئے ہوں کہ نبھاوٴ اور مصالحت کی کوئی شکل نہ ہو تو وہ دونوں حکم شوہر کو طلاق دینے پر آمادہ کریں، اور اس رشتہ کو ختم کریں، اگر بچے چھوٹے ہیں یعنی ۷ برس سے کم کا لڑکا ہے تو اس کی پرورش ماں کرے گی، ۷/ برس کی عمر تک۔ اور پرورش کا، کھانے پینے، کپڑے، دوا علاج کا تعلیم کا جو کچھ خرچ ہوگا وہ سارے اخراجات باپ کو دینے ہوں گے۔ اور لڑکی ہے تو بالغ ہونے تک ماں پرورش کرے گی، اس کے تمام اخراجات بھی شوہر کو دینا واجب ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",40219,deoband,معاشرت,طلاق و خلع
30-Aug-2020,https://darulifta-deoband.com/home/ur/talaq-divorce/40135,خلع یک طرفہ نہیں ہوتا، بلكہ زوجین کی رضامندی سے ہوتا ہے,میں اور میری بیوی ہم دونوں اللہ کے فضل سے اچھے مزاج کے ہیں، میرے سسر کا انتقال ہوگیاہے ، میرے بیوی کے ماموں یہ چاہتے ہیں کہ میری بیوی کی شادی کسی سے کرا ک انکے جائداد کو اپنے ہاتھ میں لے لے۔ کچھ دن پہلے میرے اور میرے بیوی کے درمیان تناوَ ہو گیا تھا، اسی کا فائدہ اٹھا ک میرے ممیا سسر دارالقضاء میں خلع کے لیے پیل کر ڈالا، میں گھر واپس آیا تو دیکھا کہ نوٹس آیا ہوا ہے، ابھی کچھ جواب نہیں لکھ پایا تھا کہ میرے موبائل میں ایک میسج آیا کہ آپکا خلع ہو گیا، جب کہ میری بیوی ۸ مہینے سے حمل ہے، اب بتائیں کہ کیا کیا جائے؟میں مولانا کو فون کیا جس نمبر سے میسج آیا تھا لیکن وہ فون نہیں اٹھاتے ہیں، یہ سچ ہے کہ عورت ناقص العقل ہوتی ہے،پھر میرے ممیا سسر نے اس بات کا فائدہ اٹھایا، براہ کرم، بتائیں کہ مجھے کیا کرنا چاہیے۔,"<p>بسم الله الرحمن الرحيم</p><p> فتوی: 1144-1144/M=8/1433

خلع یک طرفہ نہیں ہوتا، خلع زوجین کی رضامندی سے ہوتا ہے، اگر آپ نے خلع کو منظور نہیں کیا ہے اور نہ بیوی کو کسی قسم کی طلاق دی ہے تو وہ آپ کی زوجیت میں برقرار ہے۔ بیوی کے ماموں کو سمجھائیں، ان کا طرزِ عمل صحیح نہیں ہے، میاں بیوی کے مابین آپسی تناوٴ ہوجائے تو افہام وتفہیم کے ذریعہ معاملہ کو رفع دفع کرنا چاہیے اور خوشگوار زندگی گذارنی چاہیے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",40135,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/40028,خلع کی عدّت,میری بہن نے خلع لیا ہے اور اب انکی دوسری شادی کی تیا ری ہو رہی ہے، ابھی ۲ مہینے ہی ہوے ہیں خلع لئے ہوئے ، براے مہربانی مجھے یہ بتا دیں کہ خلع کی عدّت کیا ہے؟ خلع کے کتنے دن بعد وہ دوسری شادی کر سکتی ہیں ؟قران و حدیث کی روشنی میں جواب مطلوب ہے۔,"<p>بسم الله الرحمن الرحيم</p><p> فتوی: 1109-1109/M=8/1433

اگر وہ حاملہ نہیں ہے تو اس کی عدت تین ماہواری حیض کے ذریعہ پوری ہوگی، اور خلع کے وقت اگر حیض آرہا تھا تو اس کا اعتبار نہیں ہے؛ بلکہ اس کے بعد مکمل تین حیض آجائیں تو عدت پوری ہوجائے گی، پھر دوسری جگہ شادی ہوسکتی ہے۔ 

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",40028,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/40002,خلع كے بعد جہیز كا كیا حكم ہے؟,سوال یہ ہے کہ اگر کسی عورت نے خلع لیا تو کیا اس کے جہیز کے سامان شوہر یا اس کے گھر والوں کی ملکیت بن جاتی ہے یا عورت اس سامان کو واپس لے سکتی ہے؟,"<p>بسم الله الرحمن الرحيم</p><p> </p><p dir=""rtl"" style=""text-align: justify;"">
	فتوی: 1085-668/L=8/1433</p><p dir=""rtl"" style=""text-align: justify;"">
	سامانِ جہیز جو لڑکی والے اپنی لڑکی کو دیتے ہیں، خلع کے بعد بھی لڑکی کی ملکیت اس پر برقرار رہتی ہے، لہٰذا بعد خلع عورت اس سامان کو واپس لے سکتی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",40002,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/39927,مسلہ طلاق,اگر زید نے اپنی بیوی کو دو طلاق دی پھر کہا میں نے تجھے واضح طلاق دی تو کون سی طلاق پڑیگی؟مغلظہ یا بائنہ؟ براہ کرم، واضح فرمائِیں اور دلیل ضرور لکھ دیں۔,"<p>بسم الله الرحمن الرحيم</p><p> فتوی: 1092-1092/M=7/1433

اگر زید (شوہر) مذکورہ صورت طلاق کا اقراری ہے یا اس پر شرعی شہادت قائم ہے، تو مسئولہ صورت میں اس کی بیوی پر تین طلاق مغلظہ واقع ہوگئیں، الصریح یلحق الصریح ویلحق البائن بشرط العدة إلخ (درمختار)

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39927,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/39903,گونگے کی طلاق,گونگے کی طلاق کے بارے میں علماء کا نقطہ نظر تفصیل سے واضح کریں۔,"<p>بسم الله الرحمن الرحيم</p><p> فتوی: 549-586/N=8/1433

حضرات احناف کے نزدیک جو شخص پیدائشی گونگا ہو یا بعد میں گونگا ہوگیا اور اس کے گونگے پن پر کم ازکم ایک سال کا عرصہ گذر گیا اور اس کے اشارے معہود (جانے پہچانے) ہوں اور وہ لکھنے پر قادر نہ ہو اگر ایسے گونگے نے آواز کے ساتھ اپنی بیوی کو ایسے اشارے سے طلاق دی جسے لوگ طلاق سمجھتے ہوں تو اس کی بیوی پر طلاق واقع ہوجائے گی، اور وہ اشارے سے جو طلاق دے گا اگر وہ تین سے کم ہوں تو انھیں رجعی ہی قرار دیا جائے گا، بائنہ نہیں قرار دیا جائے گا، کذا فی الدر والرد (أول کتاب الطلاق: ۴/۴۴۸، ط: زکریا دیوبند) اور دیگر ائمہ ثلاثہ (امام مالک، امام شافعی اور امام احمد بن حنبل رحمہم اللہ) کی گونگے کی طلاق کے متعلق کیا رائے ہے؟ نیز ان حضرات کے مسالک میں اس سلسلہ میں مفتی بہ قول کیا ہے؟ یہ آپ ان مسالک کے علما اور مفتیانِ کرام ہی سے دریافت کریں کیونکہ وہ حضرات اپنے مسالک کے اصول وضوابط اور شرائط وغیرہ سے ہم سے زیادہ واقفیت رکھتے ہوں گے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39903,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/39865,طلاق ثلاثہ,میں نے صحیح مسلم میں یہ پڑھا ہے کہ حضرت محمّد صلی اللہ علیہ وسلم اور حضرت ابو بکر صدیق رضی اللہ عنہ کے دورے خلافت میں اور حضرت عمر فاروق رضی اللہ عنہ کے پہلے ۳ سالوں میں ۳ طلاق کو ایک تصور کیا جاتا تھا۔,"<p>بسم الله الرحمن الرحيم</p><p> فتوی: 575-640/N=9/1433

آپ نے صحیح مسلم شریف کی جس روایت کا حوالہ دیا ہے، اس کے الفاظ یہ ہیں: ”عن ابن عباس قال: کان الطلاق علی عہد رسول اللہ صلی اللہ علیہ وسلم وأبي بکر وسنتین من خلافة عمر طلاق الثلاث واحدة․ فقال عمر بن الخطاب: إن الناس قد استعجلوا في امر کانت لہم فیہ أناة فلو أمضیناہ علیہم فأمضاہ علیہم“ وفي روایة: وثلاثا من إمارة عمر (کتاب الطلاق باب طلاق الثلاث: ۱/۴۷۷، ۴۷۸) یعنی: یہ حضرت عبد اللہ بن عباس رضی اللہ عنہ کا مقولہ ہے، لیکن اس مقولہ کو ا ئمہ اربعہ اور ان کے شاگرد اور جمہور محدثین، فقہاء اور علمائے امت نے مختلف روایتی اور درایتی علل ووجوہات اور دیگر صحیح اور صریح دلائل کی بنا پر تین طلاقوں کو ایک سمجھنے کے معنی میں ہرگز قبول نہیں کیا، تفصیل کے لیے ملاحظہ ہو: فتح الباری (۹/۴۵۰، ۴۵۲، ط: دارالسلام الریاض)، الاستذکار (۱۷/۱۱-۱۹، ط: دار قتیبة للنشر والطباعة دمشق، بیروت)، عمدة القاری : (۲۰/۳۳۱، ۳۳۲، دار الکتب العلمیة، بیروت لبنان)، بذل المجہود (۱۰/۲۶۴-۲۶۶، ط: دارالکتب العلمی، بیروت لبنانا)، اوجز المسالک (۱۱/ ۱۲-۱۹، ط: دارالقلم دمشق)، شرح النووی (مع الصحیح لمسلم: ۱/۴۷۸) اور تکملہ فتح الملہم (۱/۱۶۴، ط: دار إحیاء التراث العربی، بیروت لبنان) وغیرہ نیز ابن عباس رضی اللہ عنہما کے شاگردوں میں طاوٴس کے علاوہ باقی سارے شاگرد اس کے خلاف نقل کرتے ہیں کذا فی الاستذکار (۱۷/۱۱) اور بلکہ خود طاوٴس سے کتاب ادب القضاء للکرابیسی میں مروی ہے: أخبرنا علي بن عبد اللہ -وہو ابن المدیني- عن عبد الرزاق، عن معمر، عن ابن طاوٴس، عن طاوٴس أنہ قال: من حدثک عن طاوٴس أنہ کان یروي طلاق الثلاث واحدة کذِّبہ کذا في تکملة فتح المہلم (۱/۱۶۴، عن الکوثري في رسالتہ الإشفاق علی أحکام الطلاق، ص:۳۳، مطبعة مجلة الإسلام بمصر) اس میں طاوٴس نے تین طلاق کو ایک قرار دیے جانے کی روایت کے اپنی طرف انتساب کی تردید کی ہے۔ اور اگر محققین علماء کی درج بالا تفصیل رد وقدح کے باوجود اس مقولہ کو صحیح تسلیم کرلیا جائے تو اس کا بہت ہی ظاہر اور بے غبار مطلب یہ ے کہ حضرت عمر رضی اللہ عنہ کی خلافت کے ابتدائی دو تین سالوں تک لوگوں میں سلامت صدر اور غلبہ صدق کی بنا پر یہ تھا کہ اگر کوئی شخص اپنی بیوی کو الگ الگ لفظوں میں تین طلاق دیتا اور یہ کہتا کہ میں نے پہلا لفظ طلاق کے لیے کہا اور دوسرا اور تیسرا محض تاکید کے لیے تو اس کے قول کو قبول کرلیا جاتا اور اسے حق رجعت دیدیا جاتا، لیکن جب طلاق کے واقعات بکثرت پیش آنے لگے نیز صدق وراست بازی میں بھی کمی آگئی تو حضرت عمر رضی اللہ عنہ یہ اعلان فرمادیا کہ آئندہ کوئی اس طلاق دے گا تو وہ تین ہی شمار ہوں گی، قضاء نیت تاکید کا اعتبار نہ ہوگا۔ کذا فی المنہاج شرح الصحیح لمسلم: ۱/۴۷۸)و بذل المجہود: ۲۶۵۱۰) وتکملة فتح الملہم (۱/۱۶۲، ۱۶۳) وغیرہا ۔ الحاصل حضرت عبد اللہ بن عباس رضی اللہ عنہما کے اس مقولہ کی بنا پر تین طلاق کو ایک سمجھنا ہرگز درست نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39865,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/39586,زیادہ دور رہنے سے طلاق نہیں پڑتی۔,میاں بیوی کتنے دن الگ رہیں تو طلاق ہوجا تی ہے؟ میاں نے دس سال سے بیوی کو ہاتھ تک نہیں لگا یا تفصیل سے جواب دیں ایسی کوئی صورت ہے؟,"<p>بسم الله الرحمن الرحيم</p><p> فتوی: 1053-1053/M=7/1433

میاں بیوی کے الگ رہنے سے از خود کوئی طلاق واقع نہیں ہوتی چاہے کتنی ہی لمبی مدت تک دونوں علاحدہ رہیں، البتہ حقوق زوجیت سے لاپروائی بلاشبہ گناہ ہے، اگر میاں نے بغیر کسی شرعی عذر کے دس سال سے بیوی کو ہاتھ نہیں لگایا تو یہ شوہر کا قصور ہے، حقوق العباد کا معاملہ سنگین ہے، بہت ڈرنے کی ضرورت ہے۔ 

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39586,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/39566,ساس بہو كے حقوق,میری شادی کو دو سال ہو چکے ہیں اور میرے لحاظ سے میں نے اپنی ساس کی خوب خدمات کر لی ہے اب میں ماں بننا چاہتی ہوں، لیکن میری ساس چاہتی ہیں کہ اور وقفہ ہو، کیوں کہ ان کے لحاظ سے میں ابھی تک ان کے غیر کے طریقے نہیں سیکھ سکی ا اپنی ساس سے اب میری نہیں بن پا رہی، وہ میرے شوہر کو کہتی ہیں کہ اس کو طلاق دے دو، اس سے بچے مت پیدا کرو۔ میرا سوال یہ ہے کہ ہمارا دین کیا ساس کی خدمات کا حکم دیتا ہے یا ماں کی طرح عزت کرنیکا؟ کیوں کہ وہ مجھ سے ابھی اپنے رشتے داروں کی خدمات کروانا چاہتی ہیں، کیا ایک عورت کا کردار بہو کے حساب سے زیادہ اہم ہے یا بیوی کے لحاظ سا اور بیوی کے بعد کیا مجھے ایک ماں بن کر سوچنا چاہئے؟یا اپنی زندگی کو اپنی ساس کے نام پر وقف کردوں، آپ ہی بتائی کہ ان کا دل کیوں نرم نہیں ہو پا رہ، ا جب کہ میں ان ہی کی پسند ہوں، شرع میں وہ کہتی تھیں کہ ساس کی خدمات کرنا تمہارا فرض نہیں، صرف عزت کرنا ہے، تم صرف اپنے شوہر کے لییآئی ہو، میری خدمات کے لیے نہیں، لیکن اب سب کچھ کرنے پر بھی ان کو کم لگتا ہے، وہ بہت تلخ کلام بھی کرتی ہیں۔,"<p>بسم الله الرحمن الرحيم</p><p> فتوی: 1367-270/B=7/1433

لڑکے کی بیوی کے ذمہ صرف اپنے شوہر کی خدمت واجب ہے، ساس وسسر کی خدمت واجب نہیں، جو کچھ آپ نے اپنی ساس کی خدمت کی ہے یہ آپ کا تبرع اور احسان ہے، آپ شوہر سے کہیں کہ علیحدہ مکان لے کر مجھے رکھیں۔ شادی کے بعد ہی فوراً لڑکے کو الگ مکان لے کر بیوی کو رہنا چاہیے۔ علیحدہ رہنے سے ساس وسسر کو اپنی خدمت لینے کا جھگڑا ہی ختم ہوجائے گا۔ مسلمانوں میں ایسی جہالت آگئی ہے کہ ساس اور سسر اپنی بہو کو نوکرانی اور زرخرید باندی سمجھتے ہیں، اور ویسا ہی برتاوٴ رکھتے ہیں۔ نہ دین کا علم ہے نہ انسانیت وشرافت ہے۔ اللہ تعالی انھیں ہدایت دے۔ 

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39566,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/39471,ایک بار طلاق دی پھر ۵ دن بعد ایک طلاق اور دی,زید نے اپنی بیوی کو ایک بار طلاق دی پھر ۵ دن بعد ایک طلاق اور دی پھر جا کے ماں باپ سے ملانے چھوڑ آیا ۔ اب واپس آیا تو خود بھی پریشان کہ طلاق ہو ئی کہ نہیں؟ زید کے ماں باپ نے اسے برا بھلا کہا تو اسنے کہا کہ میں نے طلاق طلاق طلاق دی، اب کیا طلاق واقع ہو گئی ؟,"<p>بسم الله الرحمن الرحيم</p><p> فتوی: 372-351/N=7/1433

زید نے اپنی بیوی کو پہلے ایک طلاق دی تو اس سے صرف ایک طلاق رجعی اقع ہوئی، پانچ دن بعد دوسری طلاق دیدی تو اب دو طلاقیں رجعی ہوگئیں اور اب تک اُسے عدت تک حلالہ شرعی کے بغیر رجعت کا حق تھا، لیکن جب اس نے ماں باپ کے برا بھلا کہنے پر مزید طلاقیں دیدیں تو اس کی بیوی پر تین طلاقیں واقع ہوگئیں اور وہ زید پر ایسی حرام ہوگئی کہ اب حلالہٴ شرعی سے پہلے وہ کسی صورت سے زید کے نکاح میں نہیں آسکتی: فَاِنْ طَلَّقَہَا فَلاَ تَحِلُّ لَہ مِنْ بَعْدُ حَتَّی تَنْکِحَ زَوْجًا غَیْرَہ (الآیة) (سورہٴ بقرہ آیت: ۲۳۰) وقال في الفتاوی الہندیة (کتاب الطلاق في الرجعة فصل في ما تحل بہ المطلقة وما یتصل بہ: ۱/۴۷۳): وإن کان الطلاق ثلاثا في الحرة․․․․ لم تحل لہ حتی تنکح زوجا غیرہ نکاحا صحیحا ویدخل بہا ثم یطلقہا أو یموت عنہا کذا في الہدایة إھ․

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39471,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/39444,ساس كے ساتھ زنا كرنے سے بیوی سے نكاح ٹوٹ جائے گا؟,ساجد کی ساس نے اس پر اپنے ساتھ زنا کا جھوٹا الزام لگایا اور اپنی بیٹی اور داماد کی طلاق کرادی۔ دو مرد اور دو عورتیں گواہی دے رہے ہیں کہ ساجد کی ساس بد چلن ہے تو کیا یہ طلاق ہوگی؟ اور کیا سا س کے ساتھ زنا کرنے سے بیوی کے ساتھ نکاح ٹوٹ جائے گا؟ براہ کرم، جواب دیں۔,"<p>بسم الله الرحمن الرحيم</p><p> فتوی: 1289-1045/B=7/1433

صورت مذکورہ میں اگر داماد طلاق دینے کا اقراری ہے تو طلاق دینے سے طلاق واقع ہوجائے گی۔ اگر کسی نے اپنی ساس کے ساتھ زنا کیا اور اس کی تصدیق ہوگئی تو زانی کی بیوی ہمیشہ کے لیے حرام ہوجائے گی۔

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39444,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/39362,لاپتا شوہر,اگر کسی بیوی کا شوہر لاپتا ہو جائے اور کسی وجہ سے واپس نہیں آتا ہے، لگ بھگ تین چار مہینے تک تب بیوی کا طلاق کراکر نکاح جائز ہوگا یا پھر ڈائریکٹ نکاح کرا سکتے ہیں اگر طلاق واجب ہے تو کس شکل میں طلاق ہوگی ؟ یا بغیر کسی طلاق کے نکاح جائز ہے؟ اس شکل میں کیا کرنا ہوگا، تفصیل سے جواب دیجئے گا۔ شکریہ,"<p>بسم الله الرحمن الرحيم</p><p> فتوی: 895-597/L=7/1433

اگر شوہر اس طور پر لاپتہ ہوجائے کہ اس کی موت وحیات کا علم نہ ہوسکے تو ایسی صورت میں بیوی کو چاہیے کہ اپنا مسئلہ مقامی شرعی پنچایت یا دارالقضا میں لے جائے وہ حضرات اگر شرعی طریقے پر الحیلة الناجزة کے مطابق (لاپتہ شخص) کے مردہ ہوجانے کا حکم کردیں تو عورت عدت وفات گذارکر دوسری جگہ نکاح کرنے کی مجاز ہوجائے گی، اس سے پہلے اس کا دوسری جگہ نکاح کرنا جائز نہ ہوگا۔ 

</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",39362,deoband,معاشرت,طلاق و خلع
