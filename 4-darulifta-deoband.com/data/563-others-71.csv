issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/others/160655,حضور صلی اللہ علیہ وسلم نے خواب میں کسی خاص شخص سے نکاح کا حکم فرمایا تو اس حکم کیا حیثیت ہوگی؟ اور جو لوگ اس حکم کی مخالفت کریں تو ان کے بارے میں شریعت کیا کہتی ہے؟,ہندہ کو جن و آسیب کا اثر ہے، آج اس کی عمر ۲۳/ سال ہے، پڑھی لکھی، دین دار، نماز، روزہ کی پابند اور دینی معلومات رکھنے والی ہے۔ وہ ۱۴-۱۵/ سال کی عمر سے زبردست آسیب میں مبتلا ہے۔ کئی عالموں سے علاج کروایا لیکن کوئی فائدہ نہیں ہوا۔ اس کو خواب میں تقریباًروزانہ بادشاہِ جن کا پیغام دیتا ہے۔ اپنے محل اور تخت کے ذریعہ لالچ دیتا ہے، ہندہ کے انکار پر اس کو مارا جاتا ہے، جس کی وجہ سے اس کے پورے بدن میں نشانات آجاتے ہیں، اور گھر میں بھی عجیب و غریب واقعات تقریباً روزانہ رونما ہوتے ہیں، ہندہ کے منہ سے خون آنا، لگاتا الٹیاں ہونا، جسم سے خون نکلنا وغیرہ وغیرہ۔ زید ایک عامل ہے اور عالم بھی ہے، انہوں نے بھی ہندہ کا علاج شروع کیا، اور بتایا کہ اس کے اوپر ایک بادشاہ جن عاشق ہے جو اس کی رضامندی حاصل کر کے ہندہ سے نکاح کرنا چاہتا ہے، اور حنبلی اور مالکی مذہب میں یہ نکاح جائز ہے۔ اور پہلے بھی اس طرح کے واقعات ہوئے ہیں، جیسے مفسرین فرماتے ہیں کہ حضرت بلقیس انسان اور جنات کی مشترکہ اولاد ہیں۔ ان کے یعنی زید کے علاج سے بھی عملیات کے ذریعہ تو کوئی خاطر خواہ فائدہ نہیں ہوا۔ تو زید ہندہ کو ان کی فیملی کے ساتھ اجمیر شریف لے کر گئے۔ وہاں ایک دن صبح جب ہندہ سوکر اٹھی تو اس کا ڈوپٹہ جو وہ پہن کر سوئی تھی، وہ غائب تھا۔ بہت تلاش کیا مگر نہیں ملا۔ اُسی دن ہندہ اپنی والدہ کے ساتھ درگاہ جارہی تھی تو درگاہ کے بالکل نزدیک ان کو ایک نورانی صورت کے بزرگ ملے، جنہوں نے ہندہ کی والدہ کو روک کر اس کو ڈوپٹہ واپس کرتے ہوئے کہا: لے اِس کو سنبھال اور اِس لڑکی کو بھی سنبھال کر رکھنا اِس کے اوپر بہت بڑا جن عاشق ہے، تو جن کے ساتھ آئی ہے وہ بہت بڑے عالم اور عامل ہیں، تو اگر اِس لڑکی کو صحیح سلامت دیکھنا چاہتی ہے تو ہمیشہ کے لئے اس لڑکی کو ان کے حوالے کر دو۔ اس واقعہ کے بعد اُس لڑکی کا علاج کبھی زید تو کبھی دوسرے عامل سے چلتا رہا۔ مرض اور آسیب کی شدت کم زیادہ ہوتی رہی۔ مگر زید کے عمل سے کچھ دنوں کے لئے افادہ ضرور ہوتا تھا۔ اس کے بعد ہندہ نے سوچا کہ عمرہ کر کے مدینہ شریف جاکر حاضری دینے سے میں ضرور ٹھیک ہو جاوٴں گی۔ چنانچہ کچھ روز جب عمرہ کے بعد مدینہ شریف پہنچی تو اسے مسلسل تین رات اسے سرکار دوعالم صلی اللہ علیہ وسلم کی زیارت ہوئی اور آخری روز انہوں نے فرمایا کہ کیا تم نے میرے معین الدین اجمیری کے فیصلے کو اللہ کا فیصل نہیں مانا۔ کیا تم نے میری حدیث نہیں سنی کہ اللہ کے ولی کا فرمان اللہ کی بات ہوتی ہے۔ میرا تمہارے حق میں فیصلہ یہی ہے کہ تم ہند پہنچ کر سب سے پہلا کام زید سے نکاح کرو یہی تمہارے مسئلے کا حل ہے۔ ورنہ جن شاید تمہیں صحیح سلامت تمہارے گھر بھی نہ پہنچنے دیں۔ ہندہ نے کہا یہ حکم مجھے کیوں ہو رہا ہے، کیا میرے گھر والوں کو نہیں ہو سکتا ؟ تو سرکار نے فرمایا کہ جب تمہارے گھر والوں نے جیتی جاگتی بشارت پر عمل نہیں کیا تو پھر خواب پر کیا یقین کریں گے۔ اس لئے تم صاحب معاملہ ہو اس لئے تم ہی کو حکم دیا جارہا ہے۔ ہندہ نے دوسرے دن اپنے سگے بڑے بھائی سے روضہٴ رسول (صلی اللہ علیہ وسلم) پر کھڑے ہو کر یہ خواب حلفیہ بیان کیا۔ اب ہندوستان آنے کے بعد سے مسلسل دس سے بارہ دن ہو گئے اس کی اُلٹیاں بند نہیں ہور رہی ہیں۔ اجنہ کے ذریعہ مسلسل زد وکوب کیا جا رہا ہے۔ ہندہ ایک دم لاغر اور کمزور ہوکر بستر سے لگ چکی ہے۔ اب دریافت طلب امر یہ ہے کہ: (۱) اس خواب اور حکم کی شرعی حیثیت کیا ہے؟ (۲) اگر کوئی اس خواب کو نہ مانے تو ا س کے الئے شریعت کا حکم کیا ہے؟ (۳) اور اگر ہندہ کے گھر والے اس وجہ سے کہ زید عمر میں ۲۰/ سال ہندہ سے بڑا ہے، بیوی بچوں والا ہے اور اس ڈر سے کہ بدنامی ہوگی اور لوگ کیا کہیں گے، کسی دوسرے عامل سے رجوع کریں، اور کہہ دیں کہ زمین و آسمان ایک ہو جائیں مگر ہم یہ نکاح نہیں ہونے دیں گے، ان کے لئے شریعت کا کیا حکم ہے؟ جب کہ ہندہ اور زید صرف اس وجہ سے کہ حکم رسول ہے، اس نکاح کے لئے تیار ہیں؟ (۴) کسی عالم کے پاس جب ہندہ کے گھر والے اس کو لے کر گئے تو ہندہ نے پورے حالات حلفیہ بتائی، اور کہا: اب سرکار کا فیصلہ میرے لئے ایمان کا درجہ رکھتا ہے، کیونکہ خواب میں سرکار کی زیارت جھوٹی نہیں ہو سکتی۔ تو ان عالم نے کہا: نہیں تمہیں صرف اپنے والدین کی اطاعت کرنا ہے، تمہارے والدین سرکار سے معافی مانگ لیں گے، بس بات ختم ہو جائے گی۔ اور تم زید کے علاوہ کسی دوسرے عالم سے علاج کرواوٴ، ایسے عالم کے لئے شریعت کا کیا حکم ہے؟ برائے مہربانی جلد از جلد جواب عنایت فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:818-106T/N=8/1439</span></p><p dir=""RTL"">
	&nbsp;(۱): مدینہ منورہ پہنچ کر ہندہ نے خواب میں تین روز مسلسل جو حضرت نبی کریم صلی اللہ علیہ وسلم کی زیارت کی، وہ بالیقین حضرت نبی کریم صلی اللہ علیہ وسلم ہی کی زیارت کی؛ کیوں کہ صحیح بخاری کی روایت میں ہے کہ حضرت نبی کریم صلی اللہ علیہ وسلم نے ارشاد فرمایا: جس نے خواب میں مجھے دیکھا، اس نے حقیقت میں مجھی کو دیکھا؛ کیوں کہ شیطان خواب میں میری شکل اختیار نہیں کرسکتا(صحیح بخاری شریف، ص: ۱۰۲۳)؛ لیکن ہندہ خواب کے مطابق حضور صلی اللہ علیہ وسلم کی طرف منسوب کرکے جو حکم وفیصلہ نقل کررہی ہے، اس میں مختلف احتمال ہیں: ایک یہ کہ ہندہ کو آپ صلی اللہ علیہ وسلم کا ارشاد گرامی سمجھنے میں کچھ غلطی ہوئی ہو، یا آپ صلی اللہ علیہ وسلم کا یہ ارشاد زجر پر محمول ہو اور مطلب یہ ہوکہ اس عامل سے نکاح مت کرو؛ کیوں کہ خواب میں ہمیشہ حقیقت مراد نہیں ہوتی، نیز اس میں اوربھی احتمال ہوسکتے ہیں: اس لیے صورت مسئولہ میں محض خواب کی بنا پر ہندہ کے لیے زید (عامل) سے نکاح کا حکم نہ ہوگا؛ بلکہ جب یہ عامل اپنے فن کی روشنی میں ہندہ سے آسیبی اثرات ختم کرنے پر قادر نہیں ہے تو نکاح میں ایسی کوئی خوبی سمجھ میں نہیں آتی کہ اس کی وجہ سے ہندہ آسیبی اثرات سے نجات پاجائے گی۔</p><p dir=""RTL"">
	(۲): خواب احکام شرع میں حجت نہیں ہوتا اور دوسرے کے حق میں خواب کا ماننا کسی درجے میں بھی ضروری نہیں؛ کیوں کہ بعض مرتبہ آدمی لوگوں سے جھوٹا خواب بیان کرتا ہے اور اس پر جھوٹی قسمیں بھی کھاتا ہے ۔</p><p dir=""RTL"">
	(۳): ممکن ہے کہ ہندہ پر کسی عامل یا جن نے قوت خیالی وغیرہ سے کوئی تصرف کردیا ہو، جس کی وجہ سے عامل سے نکاح پر بہ ضد ہو اور والدین ہندہ کی مصلحت میں اس نکاح کو پسند نہ کرتے ہوں، نیز ہندہ اور زیددونوں میں عمر کا بھی بہت فرق ہے اور ہمارے معاشرہ میں عام طور پر اس طرح کا نکاح مختلف مسائل وپریشانیوں کا باعث ہوتا ہے اور نکاح کا آسیبی اثرات کے ازالہ میں موٴثر ہونا سمجھ سے بالا تر ہے؛ اس لیے اگر ہندہ کے والدین، ہندہ کی خیر وخواہی وبھلائی میں اس نکاح پر راضی نہیں ہیں تو شریعت کی نظر میں وہ قابل ملامت نہیں؛ البتہ ہندہ کے والدین کو چاہیے کہ وہ کسی اچھے دین دار اور ماہر وتجربہ کار عامل سے مل کر ہندہ کا علاج کرائیں اور جب وہ شفا یاب ہوجائے تو کسی دین دار لڑکے سے اس کا نکاح کردیں۔</p><p dir=""RTL"">
	(۴): اوپر کی تفصیلات کی روشنی میں اس کا جواب واضح ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160655,deoband,متفرقات,دیگر
01-Sep-2020,https://darulifta-deoband.com/home/ur/others/160646,خواب میں حضرت ابوبكر رضی اللہ عنہ كو دیكھنا,دو سال پہلے میں نے ایک خواب دیکھا، جس میں میں حضرت ابوبکر صدیق (رضی اللہ عنہ) کے گھر میں گیا، اس جھوپڑی میں کوئی نہیں تھا، رات کا وقت تھا اور ایک چراغ جل رہا تھا لیکن مجھے وہ نظر نہیں آئے، صرف ہلکی سی روشنی تھی اس جھوپڑی میں۔ خواب میں مجھے لگ رہا تھا کہ میں کچھ چرانے آیا ہوں، پر دیواروں اور چھت کے علاوہ مجھے کچھ نظر نہیں آیا، چراغ بھی نہیں۔ وہاں اتنا دبدبہ اور رعب تھا کہ میرے سینے میں دَرد ہونے لگا اور میں ڈرنے لگا خواب میں۔ یہاں تک کہ وہ سینے کا دَرد مجھے تین دن تک تھا نیند سے اٹھ جانے کے بعد تین دن حقیقت میں۔ آپ کچھ رہنمائی فرمائیں، ایسا تو نہیں کہ مجھ سے کوئی کبیرہ گناہ ہوا ہو صحابی کے تعلق سے۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:922-815/sd=8/1439</span></p><p dir=""RTL"">
	خواب میں حضرت ابوبکر صدیق رضی اللہ عنہ کو دیکھنا بہت بڑی سعادت ہے ،معبرین نے لکھا ہے کہ خلیفہ اول کو خواب میں دیکھنے والے کو زندگی میں خوشی نصیب ہوگی ؛ لیکن آپ کو چونکہ حضرت صدیق اکبر بالکل نظر نہیں آئے اور خواب میں حضرت کے گھر میں چوری کا احساس بھی ہوا اور ساتھ میں ڈر اور دبدبہ بھی محسوس ہوا ، اس سے معاملات اور اخلاص میں کمی کی طرف اشارہ اور تنبیہ معلوم ہوتی ہے ،آپ دوسروں کے حقوق خوب اہتمام سے اداء کریں، اگر کسی کا مالی حق آپ کے ذمہ ہو، تو جلد از جلد اداء کریں اور اعمال میں اخلاص پیدا کریں ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160646,deoband,متفرقات,دیگر
01-Sep-2020,https://darulifta-deoband.com/home/ur/others/160645,حفاظت كے لیے عمل,مجھے اپنے کھیت کی زمین بیچنا ہے، لیکن دونوں چچا اس کو ہڑپنے کی کوشش میں ہیں۔ کوئی جاندار عمل ایسا بتادیجئے کہ جس سے اللہ غیب سے راستہ کھول کر عافیت کے ساتھ کامیابی عطا کرے۔ چچا جادو بھی کرتے ہیں۔ اور کھیت میں کنواں ہے اسے چچا نے ہڑپ لیا ہے آدھا، ا س کے تعلق سے مقدمہ شروع ہے۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:949-786/sd=8/1439</span></p><p dir=""RTL"">
	اگر زمین کے آپ مالک ہیں ،تو چچا کے لیے ایسا کرنا ناجائز ہے ، حدیث میں کسی کی زمین غصب کرنے کے بارے سخت وعید آئی ہے ، آپ حفاظت کے لیے آیة الکرسی پڑھ کر ہاتھ میں دم کر کے پوری زمین کو گھیر دیا کریں، ان شاء اللہ حفاظت رہے گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160645,deoband,متفرقات,دیگر
31-Aug-2020,https://darulifta-deoband.com/home/ur/others/160638,تعلیم كی غرض سے مساجد میں لائبریری قائم كرنا ؟,لوگوں کی تعلیم و تربیت اور دین کا شعور پیدا کرنے کی غرض سے مساجد میں لائبریری کا قیام کیسا ہے ؟جبکہ مسجد حرام اور مسجد نبوی میں لائبریری موجود ہیں ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:957-734/sn=9/1439</span></p><p dir=""RTL"">
	جو زمین مسجد کے لیے وقف ہو اس کا استعمال مسجد اور ضروریات مسجد ہی میں کیا جانا ضروری ہے؛ لہٰذا جو مساجد اس طرح کی زمینوں میں تعمیر شدہ ہیں، ان میں مستقل لائبریری کا قیام درست نہیں ہے؛ باقی اگر مسجد کے کسی گوشے میں الماری وغیرہ پر کچھ ضروری دینی کتابیں رکھ دی جائیں؛ تاکہ مصلیان ان سے استفادہ کرلیں، اس میں شرعاً کوئی حرج نہیں ہے۔ لما صرّحوا أن مراعاة غرض الواقفین واجبة (شامی)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160638,deoband,متفرقات,دیگر
01-Sep-2020,https://darulifta-deoband.com/home/ur/others/160633,قیامت کی کتنی نشانیاں پوری ہو چکی ہیں ؟,آپ کی نظر میں قیامت کی کتنی اور کونسی نشانیاں پوری ہو چکی ہیں ؟ جواب ذرا جلدی دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:967-683/sn=8/1439</span></p><p dir=""RTL"">
	یہ فقہی مسئلہ نہیں ہے، علاماتِ قیامت کتب حدیث میں مذکور ہیں اور دنیا میں پیش آنے والے واقعات واحوال آپ کے سامنے ہیں، دونوں پر غور کرکے خود ہی دیکھ لیں کونسی کونسی نشانیاں قیامت کی پوری ہوچکی ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160633,deoband,متفرقات,دیگر
01-Sep-2020,https://darulifta-deoband.com/home/ur/others/160621,کیا ہمارے علماء کرام میں سے کسی عالم نے اپنے فتاوی میں غیر مقلدین كے بارے میں یہ لكھا ہے؟,کیا ہمارے علماء کرام میں سے کسی عالم نے اپنے فتاوی میں لکھا ہے کہ اگر غیر مقلد حضرات خاموشی سے اپنے مذہب پر عمل کرے اور ائمہ کرام کے خلاف طعن و تشنیع و زبان درازی نہ کریں ، تو وہ اہل السنہ میں سے خارج نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:928-796/sd=8/1439</span></p><p dir=""RTL"">
	اکابر کے فتاوی میں ہمیں اس کی صراحت نہیں ملی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160621,deoband,متفرقات,دیگر
31-Aug-2020,https://darulifta-deoband.com/home/ur/others/160613,جنات میں صحابہ کرام ہوئے ہیں یا نہیں؟,۱) جنات میں صحابہ کرام ہوئے ہیں یا نہیں؟ ۲)اگر ہوئے ہیں تو کیا کوئی شخص ان کی ہمنشینی سے تابعی کا درجہ حاصل کر سکتا ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:927-875/sd=8/1439</span></p><p dir=""RTL"">
	(۱) جی ہاں! جنات میں بھی صحابہ ہوئے ہیں۔</p><p dir=""RTL"">
	(۲) جنات صحابی کی ہمنشینی سے تابعی کا درجہ حاصل ہوجائے گا؛ لیکن کسی جنات کے صحابی یا تابعی ہونے کے دعوی پر علی الاطلاق اعتماد نہیں کیا جاسکتا؛ اس لیے کہ جنات میں جھوٹ کی صفت غالب ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160613,deoband,متفرقات,دیگر
01-Sep-2020,https://darulifta-deoband.com/home/ur/others/160595,مشروط حلالہ میں نکاح اور حلالہ کی صحت کے سلسلہ میں فتوی کس کے قول پر ہے؟,میرا سوال مفتی بہ قول کے بارے ہے ۔امام اعظم رح کے صاحبین امام ابو یوسف اور امام محمد رح نے بعض مسائل میں امام صاحب کے ساتھ اختلاف کیا ہے مثال کے طور پر حلالہ کے بارے میں امام ابو حنیفہ رح کے نزدیک مشروط حلالہ سے بھی عورت پہلے شوہر کیلئے حلال ہوگی جبکہ ابو یوسف رح مشروط حلالہ کے بعد عورت کو پہلے شوہر کے حلال نہیں سمجھتے اور یہی بات امام محمد رح کی بھی ہے ۔ اگرچہ اس کے نزدیک یہ نکاح ہوجاتا ہے لیکن پہلے شوہر کیلئے حلال نہیں سمجھتے ۔تو مہربانی فرماکریہ اشکال دور فرما دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:831-713/N=8/1439</span></p><p dir=""RTL"">
	مشروط حلالہ کے مسئلہ میں فتوی حضرت امام ابو حنیفہ<span dir=""LTR""></span>کے قول پر ہے جیسا کہ علامہ قاسم بن قطلوبغا نے التصحیح والترجیح میں فرمایا ہے۔</p><p dir=""RTL"">
	والصحیح قول أبي حنیفة وزفر وقالہ فی المضمرات أیضاً واعتمدہ المذکورون قبلہ- یعني: المحبوبي والنسفي والموصلي وصدر الشریعة - (التصحیح والترجیح علی مختصر القدروي، کتاب الرجعة، ص: ۳۴۷، ط: دار الکتب العلمیة بیروت)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160595,deoband,متفرقات,دیگر
01-Sep-2020,https://darulifta-deoband.com/home/ur/others/160583,مسجد کی دوکان بیوٹی پارلر کو کرائے پر دینا,ایک مکان جو مسجد کی ضروریات کے لئے وقف ہوا وہاں امام صاحب کی رہائش اور ایک دوکان بنائی گئی، کچھ عرصہ قبل دوکان ایک صاحب نے کرائے پر لی اور وہاں ان کی ہمشیرہ نے بیوٹی پارلر کھول لیا، اس کے لئے باقاعدہ مسجد انتظامیہ کو مطلع نہیں کیا گیا تھا، اور نہ اجازت لی گئی، مکان کی خستہ خالت کی وجہ سے دوبارہ تعمیر کیا جا رہا ہے ، اب مسئلہ یہ ہے کہ تعمیر کے بعد وہ صاحب دوبارہ وہاں بیوٹی پارلر کھولنا چاہتے ہیں، اس بارے میں درج ذیل سوالات پر شرعی حکم معلوم کرنا ہے ، کیا مسجد انتظامیہ یہ دوکان بیوٹی پارلر کے لئے کرائے پر دے سکتی ہے ؟ ( ۱ )اور اگر ان شرائط کے ساتھ کرائے پر دی جائے کہ وہاں غیر شرعی کام نہیں ہو گا ، جیسے خواتین کے بال کاٹنا بھویں کاٹناوغیرہ ، تو کیا گنجائش نکل سکتی ہے ؟ ویسے شرائط کی پابندی کے لئے صرف ان پر اعتماد کیا جائے گا انتظامیہ اس کومانیٹر نہیں کر پائے گی. ( ۲ )ان دونوں صورتوں میں بیوٹی پارلر کا کرایا مسجد کے لئے کیسا ہے ؟ ( ۳ )اور اگر شرعی طور پر بیوٹی پارلر بنانا ٹھیک نہ ہو اور پھر بھی مسجد انتظامیہ دوکان بیوٹی پارلر کہ لئے کرائے پر دے تو کیا گناہ کی صورت ہو گی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:806-740/D=8/1439</span></p><p dir=""RTL"">
	بیوٹی پارلر کا پیشہ چونکہ مختلف قسم کے جائز وناجائز اکاموں کو شامل ہوتا ہے؛ اس لیے جب یہ معلوم ہے کہ کرایہ دار یہ کام کرے گا تو بہتر یہ ہے کہ بیوٹی پارلر کے لیے دکان نہ دی جائے۔</p><p dir=""RTL"">
	(۱) سوال میں مذکور شرائط کے ساتھ کرایے پر دے سکتے ہیں۔</p><p dir=""RTL"">
	(۲) اس سے حاصل شدہ مال مسجد میں لگانا درست ہے۔</p><p dir=""RTL"">
	(۳) اس کا جواب گزرچکا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160583,deoband,متفرقات,دیگر
01-Sep-2020,https://darulifta-deoband.com/home/ur/others/160576,سسر اور نندوسی کے ساتھ دسترخان پر ایک ساتھ کھانا کھانا,امید ہے کہ عالی جناب خیروعافیت سے ہوں گے سوال : میں ابھی کچھ دنوں سے سسرال میں ہوں وجہ خسروں کی طبیعت ٹھیک نہیں ہے ، جب کھاناکھانے کے لئے بلایا جاتا ہے تو اندر دیکھا کہ میرے سالہ کی اہلیہ بھی دسترخان پر بیٹھی تھی،مسئلہ ، کیا مجھے ان لوگوں کے ساتھ کھاناکھانا صحیح ہے ؟ جبکہ میرے سسر اور ایک کنوارہ سالہ کے اورکوئی نہیں ہیں گھرپر، ساس کاانتقال ہوچکا ہے ، حدیث کی روشنی میں جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:805-716/D=8/1439</span></p><p dir=""RTL"">
	سالہ کی اہلیہ آپ کی نامحرم ہیں بے محابا ان کا آپ کے سامنے آنا یا دسترخوان پر ایک ساتھ کھانا کھانا جائز نہیں۔ آپ خود احتیاط کریں اور علیحدہ کھائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160576,deoband,متفرقات,دیگر
31-Aug-2020,https://darulifta-deoband.com/home/ur/others/160528,کمیشن کی وصولی,جناب عالی گزارش ہے کہ میں شہر گجرات کا رہائشی ہوں ایک سرکاری محکمہ میں بطور سب انجنئر کام کرتا ہوں۔ محکمہ کے زیر انتظام مختلف ترقیاتی کام ہوتے ہیں۔میری ڑیوٹی محتلف کاموں کے تحمینہ جات لگانا کام کو چیک کرنا اس کے الاوہ ٹھیکیدار کو کیے گے کام کا بل بنا کر دینا ہے ۔ بل بنانے کی بعد ٹھیکیدار اپنی مرضی سے ۳فیصد کمیشن بمطابق بل بطور ھدیہ پیش کرتے ہیں۔ دیگر انجنئیرز حضرات کا کہنا ہے کہ وہ ناپ تول میں بالکل کمی بیشی نہیں کرتے نہ ہی کوئی انہیں بلیک میل کرتا ہے اپنی ڈیوٹی خوش اسلوبی سے کرتے ہیں یہ یہاں کی روایت ہے لہذا کمیشن وصول کر لینا چاہیے کیونکہ ٹھیکیدار اپنی خوشی سے کمیشن دیتے ہیں اور تمام لوگوں کو ہمارے اس فعل کا علم بھی ہے . .. اس کمیشن کی وصولی کی کیا *شرعی* حثیت ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:</span>851-822<span dir=""LTR"">/M=</span>8/1439</p><p dir=""RTL"">
	صورت مسئولہ میں اگر واقعی صورت حال ایسی ہی ہے کہ آپ اپنی متعلق ذمہ داری پوری دیانت داری سے انجام دیتے ہیں کام کو چیک کرنے، بل بنانے اور ٹھیکہ دینے میں کسی قسم کی خیانت نہیں کرتے، کمیشن کا لالچ بھی نہیں رکھتے اور نہ اس کا مطالبہ کرتے ہیں، ٹھیکیدار محض اپنی خوشی سے کام پورا ہونے پر کمیشن دیتا ہے تو اس کو لینے میں مضائقہ نہیں، اور اگر کمیشن کے لالچ یا دباوٴ میں کام میں دبدیانتی پائی جاتی ہے تو کمیشن لینے سے احتراز لازم ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160528,deoband,متفرقات,دیگر
01-Sep-2020,https://darulifta-deoband.com/home/ur/others/160525,کسی پر شک تھا، اس نے قسم کھلانے سے قسم کھالی تو بلا دلیل اس پر شک نہیں کرنا چاہیے۔,چوری کے معاملے میں ․․․․․․ اس شخض سے جس پر ہمیں شک ہے اس سے قرآن پر ہاتھ رکھوانا ۔ حضرت، غالباً چار ماہ پہلے گھر کی منتقلی کے دوران میرا موبائل چوری ہوا۔ مجھے ایک لوڈر (مزدور) جو کہ ہمارے ہاں کام کرنے آیا تھا اسی پر پورا شک تھا، کیونکہ صرف وہ ہی شخص وہاں موجود تھا۔ میں نے اس سے پہلے ہر طرح سے پوچھا کہ موبائل تم نے چوری کی ہے لیکن اس نے انکار کیا اور وہ نہیں مانا۔ میں نے آخر کار ایک صاحب سے مشورہ کیا اور انہوں نے مجھ سے کہا کہ اس بندے سے قرآن پر ہاتھ رکھوا لو، اگر رکھ دے تو ا سکو جانے دینا۔ میں نے بالکل ایسا ہی کیا ، اور اس لوڈر نے قرآن پاک پر ہاتھ رکھ کر قسم کھائی، اور میں نے ا س کو پھر جانے دیا۔ میرا سوال یہ ہے کہ ایسا کرنا شریعت کے اعتبار سے جائز ہے؟ کیونکہ اکثر لوگ کہتے ہیں کہ جب تمہیں یقین تھا کہ وہ جھوٹا آدمی ہے اور قرآن کی جھوٹی قسم بھی کھا سکتا ہے تو تمہیں اس سے قرآن پر ہاتھ رکھنے کو کہنا نہیں چاہئے تھا۔ اور اب اس نے جھوٹی قسم کھائی ہوگی تو اس کاذمہ دار بھی میں ہوں گا کیونکہ اللہ نے مجھے عقل دی ہے اور میں نے اس آدمی سے قرآن اٹھوایا۔ برائے مہربانی، رہنمائی فرمائیے۔ اور اگر اس میں کچھ غلط ہوا ہے تو مجھ سے تو اس کا کیا ہدیہ یا کفارہ ہوتا ہے؟ شکریہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:790-695/N=8/1439</span></p><p dir=""RTL"">
	صورت مسئولہ میں آپ سے کچھ غلط نہیں ہوا، آپ نے شک کی بنیاد پر مزدور کو قرآن کریم کی قسم کھلوائی اور اس نے قسم کھالی اور آپ نے اطمینان کرلیا تو اس میں شرعاً کچھ حرج نہیں؛ البتہ اب آپ قسم کھانے کے بعد مزدور پر کسی پختہ دلیل کے بغیر شبہ نہ کریں۔ اور اگر خدانخواستہ اس نے جھوٹی قسم کھائی ہوگی تو اس کا ذمہ دار وہ خود ہوگا، آپ کو کچھ گناہ نہ ہوگا۔ اور آپ سے ملنے جلنے والوں نے جو کہا، وہ صحیح نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160525,deoband,متفرقات,دیگر
31-Aug-2020,https://darulifta-deoband.com/home/ur/others/160506,كیا امام مالك رحمہ اللہ كے نزدیك بحری خنزیر كے علاوہ سب دریائی جانور حلال ہیں؟,کیا یہ بات درست ہے کہ حضرت امام مالک رحمہ اللہ کے نزدیک بحری خنزیرکے علاوہ سارے دریائی جانور حلال ہیں، میں نے تو سننا تھا کہ پانچ چیزیں حرام ہیں زمین اور پانی دونوں میں آدمی گھوڑا گدھا خچر اور خنزیر، کیا اس پر اور تحقیق آپ فرماسکتے ہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:847-682/B=8/1439</span></p><p dir=""RTL"">
	شیخ عبد الرحمن الجزیری نے الفقہ علی المذاہب الاربعہ (ج۲ص۱۰) میں لکھا ہے المالکیة قالوا جمیع حیواناتِ البحر یُباح أکلُہا ولم یستثنوا منہا شیئًا أبدًا یعنی دریائی تمام جانور حضرات مالکیہ کے یہاں حلال ہیں، کوئی جانور مستثنیٰ نہیں ہے۔ اور علامہ حافظ عبد البر مالکی نے الاستذکار میں لکھا ہے کہ حضرت مامام مالک کے نزدیک تمام دریائی جانور حلال ہیں، البتہ دریائی خنزیر کو مکروہ لکھا ہے۔ فقال مالک لا بأس بأکل کل حیوان فی الأکل لبحر ولا یحتاج شیء منہ إلی ذکاة وہو حلال حیا ومیتا إلا أنہ کرہ خنزیر الماء ․ آپ نے جو پانچ چیزیں لکھی ہیں یہ بات ہمیں کہیں نہیں ملی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160506,deoband,متفرقات,دیگر
31-Aug-2020,https://darulifta-deoband.com/home/ur/others/160503,غیر مسلم کے مرنے کی خبرسنے تو انا للہ وانا لیہ راجعون پڑھنا ؟,حضرت مفتی صاحب، کیا فرماتے ہیں علما کرام اس مسئلہ میں کے اگر کوئی بندہ آکر کسی غیر مسلم کے مرنے کی خبر دیتا ہے تو سننے والا مسلمان اناللہ واناالیہ راجعون کہہ سکتا ہے یا نہیں قرآن وحدیث کی روشنی میں جواب مطلوب ہے ۔والسلام : محمد سیف اللہ خالد چنیوٹ پاکتان,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:838-700/B=8/1439</span></p><p dir=""RTL"">
	حدیث سے کوئی کلمہ کہنا ثابت نہیں، بس سن کر خاموش رہے کچھ نہ پڑھے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160503,deoband,متفرقات,دیگر
01-Sep-2020,https://darulifta-deoband.com/home/ur/others/160494,كیڑے مكوڑے دور كرنے كے لیے بیسن ڈالنا,(۱)اکثر گھروں میں نکاسی آب کی جگہوں پر لال بیگ(lalbeig) وغیرہ ہوتا ہے، اگر اس کو ختم کرنے کے لئے مطبخ کا بیسن اور دوسری جگہوں پر کھولتا ہوا گرم پانی ڈال دیتے ہیں تاکہ کیڑے مکوڑے ختم ہو جائیں، ایسا کرنا ٹھیک ہے؟ یا اس طرح کرنے سے گنہگار ہوں گے؟ (۲) سرکاری ہسپتال سے فری میں ملنے والی دوائیں جو استعمال نہیں ہوتیں، ان کو پھینکنا گناہ ہے؟ کیونکہ کبھی ایک یا دو خوراک سے شفا ہو جاتی ہے، باقی دواء بچ جائے پھر وہ پھینک دیتے ہیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:831-679/B=8/1439</span></p><p dir=""RTL"">
	(۱) صفائی کے لیے ایسے کیڑے مکوڑوں کو دور کرنے کے لیے بیسن ڈالنے میں یا گرم پانی بہانے میں کوئی حرج نہیں۔</p><p dir=""RTL"">
	(۲) بچی ہوئی دوا پھینک دینے میں کوئی مضائقہ نہیں، جب آپ کو شفا مل گئی تو مزید انگریزی دوا نقصان کا باعث بھی بن جاتی ہے، اس لیے پھینک دینے میں کوئی گناہ نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160494,deoband,متفرقات,دیگر
31-Aug-2020,https://darulifta-deoband.com/home/ur/others/160490,مكہ میں ایك خواب دیكھا تھا....,حضرت، میں دسمبر ۲۰۱۷ء میں عمرہ پر گیا تھا، وہاں مکہ میں میں نے ایک خواب دیکھا، ا سکی تعبیر کے متعلق سوال ہے۔ میں کالج میں بی ٹیک (B.tech) کر رہا ہوں، جماعت میں جاتا رہتا ہوں، اعمال کی پابندی اور گناہوں سے بچنے کی کوشش بھی کرتا رہتا ہوں۔ خواب میں میں نے اپنی کلاس کے دو تین ہندو طلبہ کو حرم میں بیت الخلاء کے تھوڑے ہی فاصلے پر مطاف کے کنارے نماز پڑھتے ہوئے دیکھا۔ صورت حال: حضرت، ہم لوگ کالج میں دعوت و تبلیغ کی محنت بھی کرتے ہیں، انفرادی دعوت اور بخصوصی نماز کے ساتھ۔ یہ جس کو میں نے خواب میں دیکھا ہے مجھ سے بہت زیادہ متأثر ہے، اور کبھی تو ہماری محنت کو سراہتا بھی ہے اور کہتا ہے کہ آپ صرف مسلموں میں ہی کیوں محنت کرتے ہیں۔ زندگی کے جو آداب آپ بیان کرتے ہیں اس کو ہندووٴں میں بھی کہا کیجئے، ہندووٴں کو بھی اس کی ضرورت ہے۔ اور کبھی کبھی کسی بات پر بحث بھی ہو جایا کرتی ہے، پر ہم لوگوں سے متأثر خوب ہے۔ کبھی مسجد کے باہر ہماری نماز ختم کرکے ساتھ جانے کا انتظار بھی کر لیتا ہے اور اسلام کے الگ الگ مسئلوں پر بات چیت بھی ہوتی رہتی ہے۔ ایسی صورت میں خواب کی تعبیر بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:830-678/B=8/1439</span></p><p dir=""RTL"">
	آپ اس پر دعوت وتبلیغ کی محنت جاری رکھیں، ایسی امید معلوم ہوتی ہے کہ اللہ تعالیٰ اسے ہدایت عطا فرمائے گا۔ یعنی اسلام کی دولت سے مالا مال ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160490,deoband,متفرقات,دیگر
01-Sep-2020,https://darulifta-deoband.com/home/ur/others/160489,میں نے ایک موضوع پر خواب دیکھا ہے,حضرت، میں نے ایک موضوع پر خواب دیکھا ہے۔ خواب حسب ذیل ہے۔ خواب کا پس منظر: میں ابھی کالج میں بی ٹیک (B.tech) کر رہا ہوں۔ جب میں دسویں کلاس میں پڑھتا تھا تو ایک لڑکی سے مناسبت پیدا ہوگئی اور اس سے مجھے محبت ہوگئی ۔ اور ہمارے بیچ اچھی بات چیت ہونے لگی۔ دسویں کے بعد میں جماعت میں چلا گیا تو پردہ محرم سب کے بارے میں شکوہ، وہاں سے واپسی پر نہ چاہتے ہوئے بھی میں نے اس لڑکی سے کہہ دیا کہ اب میں اس سے بات نہیں کرسکتا نامحرم ہونے کی وجہ سے، اور اس سے بات چیت بند کردی، پر کبھی کبھی دوستوں سے فیس بک پر اس کے حال احوال کے متعلق دریافت کرتا رہتا تھا۔ گذشتہ سال عید الفطر کے موقع پر جب بے قراری بہت بڑھ گئی تو میں نے استخارہ کیا اور اپنے والدین اور اس لڑکی کو ساری بات بتانے کا ارادہ کیا۔ والدین کو ساری بات بتادیا، اور والدین کی اجازت سے اس لڑکی کو بھی ساری بات میسج کیا۔ پہلے تو اس کا جواب آتا رہا، پر میں نے جب اس سے نکاح کی بات کیا تو اس نے سکوت اختیار کرلی اور پھر اس کا ایک بھی جواب نہ آیا۔ میرے والدین نے لڑکی کے والدین کو بھی فون کرکے بات کرنا چاہا پر راستہ سازگار نہ ہو پایا اور بات بیچ ہی میں پڑی رہ گئی۔ پھر مجھے کسی تیسری سے پتا چلا کہ وہ لڑکی اس وقت میرے ہی دسویں کلاس کے کسی لڑکے کے ساتھ بات چیت کر رہی ہے اور ہو سکتا ہے کہ بات نکاح تک پہنچے۔ ان دونوں کے والدین کو اس بارے میں پتا ہونا ثابت نہیں۔ خواب نمبر (۱) لڑکی کے والد نے مجھے فون کرکے پوچھا کہ میں ان کی بیٹی سے کیوں بات کرتا ہوں، تو میں نے دسویں کلاس کا سارا قصہ ان کو سنایا، پھر میں نے دیکھا کہ اچانک میرا بھانجا ان سے بات کر رہا ہے اور آخر میں وہ بہت خوشی کا اظہار کر رہا ہے جیسے یہ کہنا چاہتا ہو کہ اس کے والد مجھ سے راضی ہوگئے۔ اسی وقت میری والدہ کمرہ میں آتی ہیں اور میرے بھانجے نے صرف مجھے چڑھانے کے لئے ان سے کہا کہ میں نکاح کرکے اس لڑکی کے ساتھ اپنی والدہ سے دور چلا جاوٴں گا۔ تو میری والدہ مایوس ہوگئیں۔ پھر میں نے جب ان کو ساری بات سنائی تو بڑی اطمینانی ہوئی ا ن کو اور میری آنکھ کھل گئی۔ خواب نمبر (۲) میں دیکھتا ہوں کہ میں اس لڑکے سے ویڈیو کال پر بات کر رہا ہوں، پھر تھوڑی دیر بعد وہ لڑکا اس لڑکی سے اسرار کرنے لگتا ہے کہ وہ بھی مجھ سے ویڈیو کال پر بات کرلے، وہ اس لڑکا کے پاس ہی بیٹھی تھی پروہ مجھ سے بات کرنے میں ہچکچا رہی تھی، اس لڑکے نے مجھے یہ بتانا چاہا کہ ان دونوں کا نکاح ہو گیا ہے۔ لڑکی تھوڑی دیر بعد مجھ سے بہت اچھے سے بات کرنے آئی پر پھر مایوس دکھنے لگی اور جس سے اس کا نکاح ہوا تھا اس سے ناراض ہوگئی۔ کیونکہ وہ مجھ سے بات کرکے مجھے پریشان اور بے قرار کرنا نہیں چاہتی تھی۔ اُن دونوں کا نکاح کا ہو جانا جان کر میں بڑا پریشان ہوا او ربے قراری مزید بڑھتی گئی۔ پھر میں نے بار بار کوشش کی کہ اس کو فون کرکے اس سے ایک بار اطمینان سے بات کرلوں اور مقدر کے اس فیصلے پر راضی ہو جاوٴں، پر جب بھی میں اس لڑکے کو فون کرتا ہوں وہ کسی نہ کسی طرح بات ہونے نہ دیتا، اور میں پریشان ہوتا گیا۔ پھر دوسرے دن میں کسی تیسرے آدمی سے اس کا ذکر کرتا ہوں تو وہ کہنے لگا کہ اس کے علم کے مطابق نکاح ابھی نہیں ہوا ہے، پر کچھ دن میں ہونے کی بات ہے۔ اور کہنے لگا کہ مزید معلومات کر کے وہ مجھے اطلاع کرے گا۔ مجھے تھورا اطمینان ہوا او راس طرح میری آنکھ کھل گئی۔  حضرت میں اس معاملہ کو لے کر کافی پریشان ہوں، کبھی کبھی ذہن بھی متأثر ہو جاتا ہے۔ آپ ان خوابوں کی تعبیر بتائیں کہ کیا اس کا کچھ تعلق میرے معاملے سے ہے، ورنہ ایسی صورت میں مجھے کیا کرنا چاہئے؟ اللہ کے تمام فیصلوں میں میں راضی ہوں، الحمد للہ۔ میں جماعت میں بھی جاتا رہتا ہوں، اعمال کی پابندی بھی کرنے کی کوشش کرتا ہوں اور کافی حد تک تمام گناہوں (انفرادی اور اجتماعی) سے بچنے کی کوشش کرتا ہوں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:896-56T/H=7/1439</span></p><p dir=""RTL"">
	آپ کے دونوں خوابوں کی تعبیر بھی یہی ہے کہ اس اجنبیہ لڑکی سے تعلق رکھنے میں دنیا وآخرت کے نقصان کا سخت اندیشہ ہے اور اس کے ساتھ نکاح کی فکر میں رہنے سے انتشار ذہنی اور پریشانی میں اضافہ ہوگا، آپ ہرنماز کے بعد اور سوتے وقت تین تین مرتبہ اول وآخر درود شریف اور بیچ میں تین دفعہ سورہٴ الحمد شریف مکمل پڑھ کر اپنے سینہ پر دم کرلیا کریں اور والدین کے توسط سے کوئی مناسب رشتہ تلاش کرکے جلد اپنا نکاح کرلیں اور بیوی کے ساتھ حسن معاشرت سے گذر بسر کا قوی عزم کرلیں اللہ پاک آپ کی نصرت ومدد فرمائے، اآمین</p><p dir=""RTL"">
	اعمالِ صالحہ میں اپنے آپ کو لگائے رکھیں گناہوں سے بچاتے رہیں، اور جماعت میں پابندی سے اپنا وقت لگاتے رہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160489,deoband,متفرقات,دیگر
31-Aug-2020,https://darulifta-deoband.com/home/ur/others/160465,عبرت حاصل كرنے یا سنعت باری كے مشاہدہ كی نیت سے سفر كرنا؟,حضرت، مجھ جیسے عام مسلمان کے لئے گھومنے پھرنے کی نیت اور ارادہ سے لمبا یا چھوٹا سفر کرنا اور جان مال اور وقت خرچ کرنا شریعت کی روشنی میں کیسا ہے؟ برائے مہربانی وضاحت فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:760-661/D=8/1439</span></p><p dir=""RTL"">
	فرائض وواجبات کا ترک نہ ہو اور گناہوں سے بچنے کا اہتمام رہے تو ایسا سفر مباح درجہ میں ہے اور اگر سفر کو درس عبرت بنالیا جائے کارخانہٴ عالم کا نظارہ کرکے قدرتِ الٰہی کی وسعت اور صنعتِ باری تعالی کی نیزنگی کو سمجھنے اور ایمان ویقین مستحکم کرنے کی کوشش کی جائے تو یہ عمل نیکی اور کارثواب ہوسکتا ہے، سیروا فی الأرض الآیة، ان فی خلق السموات والارض الآیة․</p><p dir=""RTL"">
	فرائض وواجبات کے ترک سے بچنے اور گناہوں سے محفوظ رکہنے کی فکر واہتمام بہرحال ضروری ہوگا۔ انما الاعمال بالنیات۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160465,deoband,متفرقات,دیگر
01-Sep-2020,https://darulifta-deoband.com/home/ur/others/160463,عورتوں کا مردوں میں وعظ کرنا کیسا ہے ؟,کیا عورتوں کا مردوں کے درمیان وعظ کرنا چاہے ؟ وعظ دین کے دفاع یا اصلاح معاشرہ یا کوئی بھی عنوان پر ہو،کیا شریعت میں اس کی اجازت ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:964-868/L=8/1439</span></p><p dir=""RTL"">
	عورت کی آواز میں بھی پردہ ہے ؛اس لیے عورت کا مردوں کے درمیان وعظ کرنا یا اس طرح وعظ کرنا کہ عورت کی آواز مردوں کے درمیان جائے جائز نہیں کیونکہ یہ باعث فتنہ ہوسکتا ہے۔ قال العلامہ الجصاص تحت قولہ تعالیٰ: ولا یضربن بأرجلہن لیعلم ما یخفین من مین زینتہن الآیة:وفیہ دلالة علی أن المرأة منہیة عن رفع صوتہا بالکلام بحیث یسمع ذلک الأجانب ؛ولذلک کرہ أصحابنا أذان النساء ؛لأنہ یحتاج فیہ الی رفع الصوت والمرأة منہیة عن ذلک․(أحکام القرآن باب مایجب من غض البصر من المحرمات:۳/۴۶۵ط:قدیمی)نغمة المرأة عورة وتعلمہا القرآن من المرأة أحب قال علیہ الصلوة والسلام التسبیح للرجال والتصفیق للنساء فلایحسن أن یسمعہا الرجل وفی الکافی ولاتلبی جہراً لأن صوتہا عورة (شامی/ ۲:۷۸) ولا نجیز لہن رفع أصواتہن ولا تمطیطہا ولا تلیینہا وتقطیعہا لا فی ذالک من استمالة الرجال إلیہن وتحریک الشہوة منہم، ومن ہذا لم یجز أن توٴذن المرأة اھ قلتُ: ویشیر الی ہذا تعبیر النوازل بالنغمة۔۔ (شامی: ۲/۷۹) م</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160463,deoband,متفرقات,دیگر
01-Sep-2020,https://darulifta-deoband.com/home/ur/others/160438,نامحرم کے دعا کرنا کیسا ہے؟,اللہ تعالی سے دعا ہے کہ اللہ تعالی آپ سب حضرات سے راضی ہوجائے ۔ آمین۔ حضرت مفتی صاحب کیا ایک لڑکا کسی نامحرم لڑکی کے لیئے خصوصی دعا مانگ سکتا ہے ، یا اس کو اپنے لیئے دعا کو کہہ سکتا ہے ؟ اگر کوئی نامحرم لڑکی قرآن و سنت کی پاپند ہو ، دین کا جذبہ ہو تو اس سے دیکھے بغیر بات کی جاسکتی ہے ؟ اس سے دعا سلام کرنا ، مشورہ لینا ، حوصلہ افزائی کرنا یا ہدیہ لیا یا دیا جاسکتا ہے ؟ کیا ایسا کرنے سے دونوں میں سے کسی کے تقوی کا نقصان تو نہیں ہوگا ؟ خیر,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:785-703/D=8/1439</span></p><p dir=""RTL"">
	(۱) ہمیں قرآن وحدیث میں تمام مسلمان مردوں اور تمام مسلمان عورتوں کے لیے دعا کی تعلیم دی گئی ہے، مثلاً اللہم اغفرلی وللموٴمنین والموٴمنات وغیرہ پس اس طرح کی عام دعاوٴں میں سب ہی شامل ہوجائیں گے، کسی نامحرم لڑکی کے لیے خصوصی دعا کرنے کی کوئی شرعی وجہ ہو اور اس نے دعا کے لیے کہا ہو تو دعا کرنے میں حرج نہیں، بزرگان دین اور اللہ والوں سے ہرطرح کے مرد اور عورتیں دعا کے لیے کہتے ہیں یہ لوگ ان سب کے لیے عمومی اورخصوصی دعائیں کرتے ہیں اس میں بھی کوئی حرج نہیں جائز ہے۔ لیکن:</p><p dir=""RTL"">
	بغیر کسی وجہ شرعی کے یونہی اجنبی لڑکی کا خیال وتصور دل میں جمانا اوردل کا ربط قائم رہنے کے لیے اس کے لیے دعائیں کرنا یہ کبھی باعث فتنہ بن سکتا ہے، شیطان آہستہ آہستہ برائی کی طرف لے جاتا ہے، لہٰذا جب تک کسی شیخ کامل سے آپ کا تعلق نہ ہوجائے اور وہ اجازت نہ دیں اس طرح آزمائشی راستہ پر چلنا مناسب نہیں۔</p><p dir=""RTL"">
	(۲) اس کا بھی وہی حکم ہے جو نمبر ایک کا لکھا گیا۔</p><p dir=""RTL"">
	(۳) ضروری بات بقدر ضرورت کرنے کی گنجائش ہے، لیکن شیطان کے کید اور نفس کی شرارت سے چوکنّا رہتے ہوئے جسے شیخ کامل ہی سمجھ سکتا ہے۔</p><p dir=""RTL"">
	(۴) اجنبیہ لڑکی سے اس طرح کا کسی قسم کا ربط وتعلق رکھنا آزمائش وامتحان سے خالی نہیں ہوتا اور گناہ تک پہنچنے میں دیر نہیں لگتی اور جس شخص کو اپنی یا لڑکی کی دین داری اور تقوے کا زعم یا عقیدت ہو اس کو اور بھی احتیاط کا راستہ اختیار کرنا لازم ہوتا ہے کیونکہ جو جتنی اونچائی پر ہوگا نیچے گرنے پر اتنا ہی زیادہ زخمی ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160438,deoband,متفرقات,دیگر
