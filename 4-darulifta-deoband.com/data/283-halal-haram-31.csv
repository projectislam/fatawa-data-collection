issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/halal-haram/174786,سی سی ٹی وی کیمرہ,سی سی ٹی وی کیمرہ کی تجارت اور اس کو نصب کر نا وغیرہ کی آمدنی حلال ہے یا حرام ایسے شخص کی دعوت قبول کرے سکتے ہیں یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 266-327/D=05/1441</span></p><p dir=""RTL"">
	سی سی ٹی وی کیمرے میں تصویر کشی پائی جاتی ہے اس لئے اس کا استعمال ناجائز ہے، سخت مجبوری میں اس کے نصب کرانے کی گنجائش ہے، اور ضرورتاً استعمال کے وقت مسئلے میں خفت کی بناء پر اگرچہ اس کی تجارت کے حرام ہونے کا حکم نہیں ہوگا، تاہم اس کی تجارت اور نصب کرنے اور یہ کام کرنے والے لوگوں کی دعوت قبول کرنے سے احتراز کرنا ہی بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174786,deoband,متفرقات,حلال و حرام
30-Aug-2020,https://darulifta-deoband.com/home/ur/halal-haram/174783,کریڈٹ کارڈ کے شعبے میں نوکری اور قسطوں پر موبائل وغیرہ خریدنے کا حکم,"(۱)ایک آدمی ایک ایسی کمپنی کے اندر کام کرتا ہے جو مختلف بینکوں اور فائنانس کمپنیوں کا کانٹریکٹ لیتی ہے ، اسمیں کام کرنے والوں کے مختلف شعبہ جات ہوتے ہیں ،منجملہ ان شعبہ جات میں سے ایک شعبہ بینک کے کریڈٹ کارڈ کا ہے،اس مسلمان آدمی کو اسی شعبے کے اندر کام کرنے کا مکلف بنایا گیا ہے،جس میں کرنا یہ ہوتا ہے کہ مختلف کسٹمروں کو بذریعہ فون کریڈٹ کارڈ کی سہولتیں بتلائی جاتی ہے اور کارڈ لینے کی ترغیب دی جاتی ہے۔ کی آن لائن ویب سائٹ پر موجود ایک فتوے سے شرطیہ طور پر کریڈٹ کارڈ کا استعمال درست معلوم ہوتا ہے۔ فتویٰ پیش خدمت ہے(سوال کے املا کی تصحیح کے ساتھ): ”کیا کریڈٹ کارڈ استعمال کر سکتے ہیں اور میں سعودی عرب میں رہتا ہوں یہاں کی حکومت نے اسے جائز قرار دیا ہوا ہے برائے مہربانی اسکا صحیح طریقہ بتائیں کہ ہم کریڈٹ کارڈ لے سکتے ہیں یانہیں؟ کیونکہ میرے بہت دوستو نے لیا ہوا ہے اور وہ مجھ کو بھی بولتے ہیں لیکن میں نے نہیں لیا Published on: Sep 25, 2014 جواب # 55609 بسم اللہ الرحمن الرحیم Fatwa ID: 73-73/Sn=11/1435-U کریڈٹ کارڈ کے بارے میں تحقیق کرنے سے معلوم ہوا کہ اس میں بینک کی طرف سے ایک مدت مقرر ہوتی ہے، کارڈ ہولڈر اگر اس مدت کے اندر بینک کو ادائیگی کردیتا ہے تو اس پر کوئی سود لاگو نہ ہوگا،اگر یہ بات سچی ہے تو جس شخص کو اپنے اوپر اعتماد ہو کہ مقررہ مدت کے اندر اندر سود لاگو ہونے سے پہلے پہلے بینک کو ادائیگی کردیگا، تو اس کے لیے کریڈٹ کارڈ کا استعمال کرنا شرعاً درست ہوگا۔ وما لا یبطل بالشرط الفاسد القرض بأن أقرضتک ہذہ المأة بشرط أن تخدمنی شہرًا مثلاً فإنہ لا یبطل بہذا الشرط وذلک لأن الشروط الفاسدة من باب الربا وأنہ یختص بالمبادلة المالیّة، وہذہ العقود کلہا لیست بمعاوضة مالیة فلا تو?ثر فیہا الشروط الفاسدة الخ (البحر الرائق ۳۱۲/۶، کتاب البیع باب المتفرقات، ط: زکریا، وللمزد من التفصیل راجع: الفتاوی العثمانیة (۳۵۲/۳، فصل فی البطاقات وأحکامہا، ط: نعیمیہ دیوبند) واللہ تعالیٰ اعلم دارالافتاء،"" تو کیا اس فتوے کی روشنی میں جبکہ کریڈٹ کارڈ کا جائز استعمال بھی ممکن ہے، اس آدمی کا ایسی نوکری کرنا درست ہوگا؟اور اس کی تنخواہ حلال ہوگی؟ (۲)نیز آج کل amazon وغیرہ ویب سائٹ پر ہر چیز EMIپر ملتی ہے یعنی کہ اس میں قسطوار قیمت ادا کرنے کی سہولت ہوتی ہے لیکن اصل رقم ڈوب نہ جائے اس وجہ سے ساتھ میں یہ شرط بھی ہوتی ہے کہ اگر کوئی قسط چھوٹ جائے تو اس پر مالی تاوان لازم کیا جائیگا جو کہ بنظر شریعت صریح سود ہے۔ لیکن اگر کسی آدمی کو اعتماد ہو کہ اس کی ایک بھی قسط فوت نہیں ہوگی تواس کا کیا حکم ہے؟ کیا دارالعلوم کے مذکورہ فتوے پر قیاس کرتے ہوئے اس کی اجازت ممکن ہے یا نہیں ؟ نیز ناجائز ہونے کی صورت میں دار العلوم کے فتوے اور اس حکم عدم جواز کی میں کیا فرق ہوگا؟ آپ کی دعاوٴں کا طالب احمد بن شعیب نواپوری","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:295-99T/SN=4/1441</span></p><p dir=""RTL"">
	(1) چونکہ کریڈٹ کارڈ کا جائز استعمال ممکن ہے ، اور عملاً ہوتا بھی ہے ؛ اس لیے فی نفسہ اس شعبے میں ملازمت کی گنجائش ہے ؛ لیکن احتیاط اس میں ہے کہ نہ کرے ؛ کیونکہ بینک کے نزدیک کریڈٹ کارڈ کا ایک مقصد اس سے سود کمانا بھی ہے اور کریڈٹ کارڈ کے شعبے میں ملازمت کرنے والا ظاہر ہے کہ اپنے عمل کے ذریعے اس چیز کو فروغ دے گا ،توکسی نہ کسی درجے میں یہ بھی تعاون علے الاثم ہوا۔</p><p dir=""RTL"">
	(2) اگر فائنانس کمپنی کا واسطہ نہ ہو، ڈیلر سے براہ راست معاملہ کرے تو قسطوں پر موبائل خریدنے کی فی نفسہ گنجائش ہے ،بس شرط یہ ہے کہ خریدار کو اپنی مالی حیثیت کے پیش نظر یہ اعتماد ہوکہ وہ سود لاگو ہونے سے پہلے پہلے قسط جمع کردے گا، بہ صورت دیگر جائز نہیں ہے ۔ اگر درمیان میں فائنانس کمپنی کا واسطہ آجائے تو قسطوں پر سامان خریدنا جائز نہیں ہے ؛ کیونکہ یہاں در حقیقت سود پر قرض لینا ہوتا ہے یعنی فائنانس کمپنی خریدار کے نام لون جاری کرتی ہے اور یکمشت پوری رقم ڈیلر کے حوالے کردیتی ہے ، بعد میں وہ رقم خریدار سے سود کے ساتھ قسطوں میں وصول کرتی ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174783,deoband,متفرقات,حلال و حرام
29-Aug-2020,https://darulifta-deoband.com/home/ur/halal-haram/174774,مرد یا عورت کا ہاتھ میں زرد رنگ کا دھاگہ باندھنا,اگر کوئی مرد یا عورت زرد رنگ کا پڑھا ہوا دھاگہ اپنے ہاتھ میں باندھے تو کیا یہ حرام ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:171-120/sn=3/1441</span></p><p dir=""RTL"">
	سوال میں یہ واضح نہیں ہے کہ دھاگے میں کیا پڑھ کر دم کیا گیا ہے؟کونسی بیماری کے لیے کیا گیا ہے؟پیلا دھاگہ ہی کیوں، سفید یا سیاہ کیوں نہیں؟ نیز ہاتھ ہی میں باندھنا کیوں ضروری ہے؟ بازو وغیرہ میں باندھنے میں کیا حرج ہے؟ بہر حال زرد رنگ کا دھاگہ باندھنے میں غیروں کے ساتھ مذہبی امور میں مشابہت ہے،جو باعثِ شرک بھی ہوسکتا ہے؛ اس لیے مسلمان کو اس سے احتراز ضروری ہے۔</p><p dir=""RTL"">
	وعنہ، قال: قال رسول اللہ - صلی اللہ علیہ وسلم: من تشبہ بقوم فہو منہم رواہ أحمد، وأبو داود....وفی المرقاة : (وعنہ) : أی عن ابن عمر (قال: قال رسول اللہ - صلی اللہ علیہ وسلم - (من تشبہ بقوم) : أی من شبہ نفسہ بالکفار مثلا فی اللباس وغیرہ، أوبالفساق أوالفجار أو بأہل التصوف والصلحاء الأبرار. (فہو منہم) : أی فی الإثم والخیر.(مشکاة المصابح مع مرقاة المفاتیح 7/ 2782،ط: بیروت، رقم: 4347)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174774,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174771,تصویر کی حرمت پر کوئی حدیث مع عربی واردو متن ارسال فرمائیں,مولانا مفتیان کرام امید ہے خیریت سے ہوں گے۔ مولانا کیا ایسی کوئی حدیث موجود ہے جس میں یہ کہا گیا ہے کہ تصویر کشی حرام ہے؟ اگر ایسی کوئی حدیث موجود ہے تو برائے مہربانی اس کا عربی اور اردو متن دونوں لکھیں تاکہ سمجھنے میں آسانی ہو سکے۔ مولانااپنی والدہ مرحومہ کی مغفرت کے لئے خصوصی دعا کی بھی درخواست ہے. ساتھ ہی دادا دادی نانا نانی و سبھی مرحومین کی مغفرت کی دعا کی بھی درخواست ہے نیز میرے اور میرے خاندان بھائی بہنوں وسبھی جملہ رشتہ داروں ساتھ ہی دوست و احباب کی صحت وعافیت نیز پریشانیوں سے بچنے کے لئے اور سبھی کے ایمان کی سلامتی کے لئے دنیا و آخرت میں بھلائی کے لئے خصوصی دعا کی درخواست ہے۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:137-118/N=3/1441</span></p><p dir=""RTL"">
	(۱): احادیث میں انسان یا کسی بھی جان دار کی تصویر سازی یا تصویر کشی پر سب سے زیادہ سخت عذاب کی دھمکی آئی ہے۔ اور اس طرح کی وعید حرام وناجائز کام ہی پر ہوتی ہے؛ اس لیے اسلام میں انسان یا کسی بھی جان دار کی تصویر سازی یا تصویر کشی حرام وناجائز ہے۔ ذیل میں وعید والی ایک حدیث مع اردو ترجمہ پیش ہے:</p><p dir=""RTL"">
	عن عبد اللہ بن مسعود رضی اللہ عنہ قال: سمعت رسول اللہ صلی اللہ علیہ وسلم یقول: ”أشد الناس عذاباً عند اللہ المصورون“، متفق علیہ (مشکاة المصابیح، باب التصاویر، الفصل الأول،ص ۳۸۵، ط: المکتبة الأشرفیة دیوبند)۔</p><p dir=""RTL"">
	&nbsp;ترجمہ: حضرت عبد اللہ بن مسعود<span dir=""LTR""></span>سے روایت ہے کہ میں نے رسول اللہ صلی اللہ علیہ وسلم کو ارشاد فرماتے ہوئے سنا کہ لوگوں میں سب سے زیادہ سخت عذاب اللہ کے یہاں تصویر سازی کرنے والوں کو ہوگا۔</p><p dir=""RTL"">
	(۲):اللہ تعالی آپ کے جملہ مقاصدہ حسنہ میں کام یابی عطا فرمائیں ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174771,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174740,لاٹری خریدنا كیسا ہے؟,لاٹری کا خریدنا قرآن اور حدیث کی رو سے کیسا ہے؟ براہ کرم، جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:349-253/B=3/1441</span></p><p dir=""RTL"">
	عام طور پر لاٹری میں قمار (جوا) یا سود کی شکل پائی جاتی ہے اس لیے لاٹری خریدنے سے مسلمان کو احتیاط کرنی چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174740,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174692,لکڑی کے مندر، ہاتھی اور شیر بناکر بیچنا كیسا ہے؟,میرا کاروبار لکڑی کے مندر، ہاتھی اور شیر بناکر بیچنا ہے، اس کمائی ہوئی رقم سے میرا حج اور عمرہ کرنے کا ارادہ ہے، کیا اس رقم سے حج عمرہ کرنا جائز ہے؟ براہ کرم، جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 330-326/B=05/1441</span></p><p dir=""RTL"">
	آپ جوکمائی کما رہے ہیں یہ ناجائز و حرام ہے۔ ایسی ناپاک اور حرام کمائی سے حج و عمرہ قبول نہیں ہوتا ہے۔ کسی سے قرض لے لیجئے اور اسے آئندہ اپنی حلال کمائی ہوئی رقم سے ادا کردیں۔ وہ رقم لے کر حج و عمرہ کے لئے چلے جائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174692,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174674,بچوں کا پینٹ شرٹ بیچنا كیسا ہے؟,صرف لڑکوں کا پینٹ شرٹ بغیر تصویر کا بیچنا کس طرح ہے مطلب جائز ہے یا ناجائز؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 267-177/SN=03/1441</span></p><p dir=""RTL"">
	گنجائش ہے، بیچ سکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174674,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174660,بلا دعوت کے جانا,کیا فرماتے ہیں علماء دین و مفتیان شرع متین مسئلہ ذیل کے بارے میں کہ کسی نے ہمارے پورے گھر کی دعوت دی اور ہمارے گھر میں کل افراد دس ہیں تو ہم پانچ تو اپنے گھر میں سے چلے جائیں اور پانچ اپنے دوستوں کو لے جائیں تو اس کا کیا حکم ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:303-259/L=4/1441</span></p><p dir=""RTL"">
	مذکورہ بالا صورت میں اگر دعوت دینے والے نے خاص کرکے آپ کے پورے گھر والوں کی دعوت کی ہے تو آپ کے لیے اپنے گھر سے کچھ افراد کو کم کرکے اتنی ہی تعدادمیں دوستوں کو لے جانا جائز نہ ہوگا؛کیونکہ دعوت دینے والے کی طرف سے آپ کو اس کی اجازت نہیں ہے ۔</p><p dir=""RTL"">
	إذا کان الرجل علی مائدة فناول غیرہ من طعام المائدة إن علم أن صاحبہ لا یرضی بہ لا یحل لہ ذلک، وإن علم أنہ یرضی فلا بأس بہ، وإن اشتبہ علیہ لا یناول، ولا یعطی سائلا، کذا فی فتاوی قاضی خان.(الفتاوی الہندیة 5/ 344)وفی الدر المختار: دعا قوما إلی طعام وفرقہم علی أخونة لیس لأہل خوان مناولة أہل خوان آخر، ولا إعطاء سائل وخادم وہرة لغیر رب المنزل ولا کلب، ولو لرب المنزل إلا أن یناولہ الخبز المحترق للإذن عادة، وتمامہ فی الجوہرة.(الدر المختارمع رد المحتار:5/ 710،الناشر: دار الفکر-بیروت)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174660,deoband,متفرقات,حلال و حرام
31-Aug-2020,https://darulifta-deoband.com/home/ur/halal-haram/174659,انجانے میں كسی نے حرام مال كھلادیا تو اس كا كیا حكم ہے؟,کیا فرماتے ہیں علماء دین و مفتیان شرع متین مسئلہ ذیل کے بارے میں کہ کسی نے حرام مال ہمیں کھلایا اور ہمیں پتہ نہیں اس کا کیا حکم ہے اور ہم خود حرام کمائی کرکے کھائیں اس کا کیا حکم ہے نیز دونوں کی حرمت ایک جیسی ہے یا کچھ فرق ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 246-190/D=03/1441</span></p><p dir=""RTL"">
	اگر کھانے والے کو معلوم نہیں تھا اس کی لاعلمی میں کسی نے حرام مال کھلا دیا تو توبہ استغفار کرے۔ قال فی الدر: الحرمة تتعدد مع العلم بہا وفی الشامی فی تحتہ: وما نقل عن بعض الحنفیة من ان الحرام لاتتعدی ذمتین سألت عن الشہاب بن الشلبی فقال ہو محمول علی ما إذا لم یعلم بذالک الخ (۴/۱۴۶، الدر مع الرد کوئٹہ)</p><p dir=""RTL"">
	(۲) جانتے بوجھتے حرام مال کھانا خواہ دوسرے کا کمایا ہوا ہو یا خود کمایا ہو، حرام ہے۔ مثلا کسی کو رشوت لیتے یا غصب کرتے دیکھا اس نے وہ مال اسے دیدیا تو اس کا کھانا قطعی حرام ہے۔ أما لو رأی المکاس مثلا یاخذ من أحد شیئا من المکس ثم یعطیہ آخر ثم یاخذ من ذالک الآخر آخر فہو حرام ۔ (ایضا)</p><p dir=""RTL"">
	اسی طرح خود حرام ذریعہ سے کمایا ہوا مال کھانا استعمال کرنا حرام ہے اس صورت میں کمانے اور استعمال کرنے دونوں کا گناہ ہوگا اور پہلی صورت میں صرف استعمال کرنے (کھانے) کا گناہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174659,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174616,(۱)مختلف کھیل اور اخلاقی پروگراموں کی ویڈیوز یوٹوب پر اپلوڈ کرکے کمائی کرنے کا حکم۔ (۲) بلا اجازت ہیٹر پر پکائے ہوئے کھانے کا حکم۔ (۳) ڈیوٹی کے اوقات میں کام کی چوری اور اس کی تنخواہ کا حکم,امید کرتا ہوں خیروعافیت سے ہوں گے۔ محترم صاحب! حرام تو اس طرح ہے جس طرح پیٹ میں آگ ڈالنا ہے اور تقریبا 40 دن تک نماز بھی قبول نہیں ہوتی۔جناب یہاں پوچھنا ہے کہ ایک حرام تو چوری،سود ، سفارش،کسی کا حق مارنا وغیرہ ہے جس پہ یہ حکم ہے کہ پیٹ میں آگ ڈالنا ہے۔اور نماز قبول نہیں ہوتی۔یہاں تک صحیح ہے،لیکن محترم بھائی ۔فوٹوگرافی،کھیلوں،اخلاقی ویڈیوز بنانا جس میں میوزک اورفحاشی نہ ہو جیسا کہ یوٹیوب پہ انسانوں کی ویڈیوز ہو،جس سے آپ کی امدنی ہو،اس سب پہ بھی یہی حکم ہے کہ 40 دن نماز قبول نہیں ہوتی اور پیٹ میں آگ ڈالناہے، (۲) اس کے علاوہ کوئی ادارہ آپ کو کسی چیز سے منع کرے جس پہ جرم ہو،مثلا ہیٹر پہ پابندی ہو اور اس پہ آپ چپکے چپکے پکائی کرتے ہو اور وہ کھانا آپ کھاتے ہو کیا یہ بھی اس حرام کے زمرے میں آتا ہے جیسا پیٹ میں آگ ڈالنا ہے؟ (۳) اور ڈیوٹی ہو جس میں آپ کام چوری کرتے ہوکیا وہ تنخوا بھی حرام ہے؟رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:229-37T/N=4/1441</span></p><p dir=""RTL"">
	(۱): آپ نے چوری اور سود وغیرہ کے بارے میں یہ کہاں پڑھ لیا یا سن لیا کہ ۴۰/ دن تک نمازیں قبول نہیں ہوتیں اور ایسا مال کھانا پیٹ میں آگ بھرنا ہے؟ باقی آپ کے سوال کا جواب یہ ہے کہ شریعت میں صرف ضرورت ومجبوری کی شکلوں میں انسان یا کسی جان دار کی تصویر کشی یا ویڈیو سازی کی اجازت ہے، عام حالات میں نہیں ؛ لہٰذا اگر کوئی مختلف کھیلوں یا اخلاقی پروگراموں کی ویڈیو سازی کرتا ہے اور اس میں انسانوں کی تصویریں آتی ہیں تو یہ ناجائز ہے ؛ البتہ ایسی ویڈیوز یوٹوب پر اپلوڈ کرکے کمائی کرنے کا کیا حکم ہے؟ اس سلسلہ میں چند باتیں وضاحت طلب ہیں:</p><p dir=""RTL"">
	الف : یہ ویڈیوز کس قسم کے کھیلوں اور اخلاقیات پر مشتمل ہوتی ہیں؟ وضاحت فرمائیں۔</p><p dir=""RTL"">
	ب: ان ویڈیوز کے ساتھ یوٹوب کمپنی کو اپنے اشتہارات پیش کرنے کی اجازت دی جاتی ہے یا نہیں؟</p><p dir=""RTL"">
	ج: اگر دی جاتی ہے تو اس کے اشتہارات کس قسم کے ہوتے ہیں؟</p><p dir=""RTL"">
	عن عبد اللہ بن مسعود رضی اللہ عنہ قال: سمعت رسول اللہ صلی اللہ علیہ وسلم یقول: ”أشد الناس عذاباً عند اللہ المصورون“، متفق علیہ، وعن ابن عباس رضی اللہ عنہما قال: سمعت رسول اللہ صلی اللہ علیہ وسلم یقول:”کل مصور فی النار یجعل لہ بکل صورة صورھا نفسا فیعذبہ فی جھنم“، قال ابن عباس<span dir=""LTR""></span>:فإن کنت لا بد فاعلاً فاصنع الشجر وما لا روح فیہ، متفق علیہ (مشکاة المصابیح، باب التصاویر، الفصل الأول،ص ۳۸۵، ۳۸۶، ط: المکتبة الأشرفیة دیوبند)۔</p><p dir=""RTL"">
	وعن ابی ہریرة رضی اللہ عنہ قال:قال رسول اللہ صلی اللہ علیہ وسلم:یخرج عنق من النار یوم القیامة لہا عینان تبصران وأذنان تسمعان ولسان ینطق، یقول:إنی وکلت بثلاثة:بکل جبار عنید وکل من دعا مع اللہ إلہا آخر وبالمصورین“رواہ الترمذي (المصدر السابق، الفصل الثاني، ص ۳۸۶)۔</p><p dir=""RTL"">
	وعن سعید بن أبی الحسن قال:کنت عند ابن عباس إذ جاء ہ رجل فقال:یا ابن عباس! إنی رجل إنما معیشتی من صنعة یدی،وإني أصنع ہذہ التصاویر، فقال ابن عباس:لاأحدثک إلا ما سمعت من رسول اللہ صلی اللہ علیہ وسلم، سمعتہ یقول:”من صور صورة فإن اللہ معذبہ حتی ینفخ فیہ الروح ولیس بنافخ فیہا أبدا“فربا الرجل ربوة شدیدة واصفر وجہہ، فقال:ویحک إن أبیت إلا أن تصنع فعلیک بہذا الشجر وکل شی لیس فیہ روح۔رواہ البخاري (المصدر السابق، الفصل الثالث)۔</p><p dir=""RTL"">
	(۲): کسی ادارے میں ہیٹر کی پابندی کے باوجود ہیٹر پر کوئی کھانا بنانا ناجائز ہے؛ لیکن اگر کسی نے اس پر کوئی کھانا بنالیا تو کھاناحرام نہ ہوگا؛ البتہ ہیٹر کے ذریعے استعمال کردہ بجلی کا ضمان واجب ہوگا (امداد الفتاوی، ۴: ۱۴۷، سوال: ۱۸۰، مطبوعہ: مکتبہ زکریا دیوبند)۔</p><p dir=""RTL"">
	ولا یجوز حمل تراب ربض المصر الخ (الفتاوی الھندیة، ۵: ۳۷۳، ط: المطبعة الکبری الأمیریة، بولاق، مصر)، إن المحظور لغیرہ لا یمتنع أن یکون سببا لحکم شرعي الخ (تبیین الحقائق، ۶: ۳۲۴، ط: المکتبة الإمدادیة، ملتان)۔</p><p dir=""RTL"">
	(۳): ڈیوٹی کے اوقات میں معروف طریقے سے ہٹ کر چوری کی گئی ، مثلاً کسی دن غیر حاضر ر ہ کر حاضری لگوائی گئی تو غیر حاضری کے دن کی تنخواہ جائز نہ ہوگی۔ اور اگر کسی طرح سے بھی تنخواہ کا وہ حصہ یا اس کا عوض ادارے کو واپس نہیں کیا گیا تو حرام کھانے کا گناہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174616,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174613,لکڑی کا مندر بنا کر بیچنا کیسا ہے؟,لکڑی کا مندر بنا کر بیچنا کیسا ہے؟,"<p>بسم الله الرحمن الرحيم</p><p> </p><p align=""right"">
	Fatwa : <span dir=""RTL"">204-187</span>/H=<span dir=""RTL"">02/1441</span></p><p dir=""RTL"">
	لکڑی کا مندر بناکر بیچنا مکروہ و ممنوع ہے کیونکہ مسلمان کے لئے شرک و بت پرستی کے کسی کام میں غیر مسلموں کا تعاون کرنا یا گناہ کے کسی بھی کام میں تعاون کرنا جائز نہیں ہے۔ قرآن کریم میں اس سے منع کیا گیا ہے۔ قال اللہ: ولا تعاونوا علی الإثم والعدوان (مائدة: ۲) جواہر الفقہ: ۴۴۷-۴۵۶) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174613,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174612,فلائٹ بکنگ ایجنٹ بننا کیسا ہے؟,میں کچھ بزنس شروع کرنا چاہتاہوں جس کے بارے میں آپ سے جانکاری چاہتا ہوں ۔ (۱) منی ٹرانسفر ایجنٹ بننا کیساہے؟جس میں کسٹمر سے اس کا پیسہ ٹرانسفر کرنے میں مجھے تین چار پرسینٹ زیادہ لینا پڑتاہے، اور اس میں سے کچھ پرسینٹ کمپنی کو دینا ہے۔ (۲) فلائٹ بکنگ ایجنٹ بننا کیسا ہے؟جس میں مجھے ٹکٹ پر اضافی نفع کرنے کا اختیار ہے، مثال کے طورپر اگر ایک ٹکٹ دو ہزار روپئے کا ہے تو میں نے اس میں دو سوروپئے بڑھا دیاہے ، اب کسٹمر کو 2200ورپئے دینے ہوں گے اور بل بھی اتنا ہی کا کٹے گا۔ (۳) ریلوے تتکال ٹکت بنانا جس میں ریلوے ریٹ سے تین چار سو روپئے اضافی کمیشن لیتے ہیں اور اس میں کاؤنٹر والے سیٹنگ بھی رہتی ہے، سو دو سو روپئے کاؤنٹر والے کر ٹکٹ بنادیتے ہیں اور پھر لائن میں لگنے والوں کا ٹکٹ بناتے ہیں۔ اس طرح کا کام کرنا کیسا ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:288-298/L=4/1441</span></p><p dir=""RTL"">
	(۱)منی ٹرانسفر کا ایجنٹ بننا اور پیسے ٹرانسفر کرنے پر بطور اجرت کچھ رقم لینا جائزہے۔(مستفاد از امداد الفتاویٰ ۳/۱۴۶)</p><p dir=""RTL"">
	(۲)(۳) فلائٹ ٹکٹ کا ایجنٹ بننا اسی طرح ریل کا تتکال ٹکٹ نکالنا اور اس میں ٹکٹ کی متعینہ رقم سے اپنے عمل و محنت کی وجہ سے کچھ رقم بہ طور کمیشن اضافہ کیساتھ لینا جائز ہے؛البتہ ریلوے تتکال ٹکٹ بنانے کی جوصورت مذکور ہے کہ کاؤنٹر والے کو کچھ رقم دے کر لائن میں لگے لوگوں سے پہلے ٹکٹ بنوادیا جاتا ہے یہ رشوت کی شکل ہے اور ممکن ہے کہ یہ قانوناً بھی جرم ہو ؛اس لیے اس طور پر ٹکٹ بنانے سے احترازضروری ہے۔ عن عبد اللہ بن عمرو قال: ”لعن اللہ الراشی والمرتشی“(مشکوة:2/326)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174612,deoband,متفرقات,حلال و حرام
30-Aug-2020,https://darulifta-deoband.com/home/ur/halal-haram/174588,مسجد کی زائد آمدنی امام صاحب کو دینے کا حکم,مفتی صاحب۔کوئی آدمی زمین مسجد کی ضرورت کے لئے وقف کر دے اور مسجد کی ضرورت سے زائد رقم امام صاحب کو دی جا سکتی کہ نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:226-179/N=3/1441</span></p><p dir=""RTL"">
	مسجد کی ضروریات کے لیے وقف کردہ زمین کی آمدنی اگر مسجد کی ضرورت سے زائد ہوتو اسے آئندہ کے لیے محفوظ رکھا جائے ، مسجد کی اہم اور بھاری ضروریات میں کام آئے گی ، زائد آمدنی علی الاطلاق امام صاحب کو نہیں دی جاسکتی ؛ البتہ اگر امام صاحب کی تنخواہ معمولی ہو، جوزمانہ کی مہنگائی کے مد نظر امام صاحب کی فیملی کے لیے کافی نہ ہوتو ان کی تنخواہ میں مناسب اضافہ کردینا چاہیے۔ اسی طرح اگر موٴذن کی تنخواہ بھی معمولی ہو تو اس میں بھی اضافہ کردینا چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174588,deoband,متفرقات,حلال و حرام
31-Aug-2020,https://darulifta-deoband.com/home/ur/halal-haram/174584,کرنسی وغیرہ کی آن لائن ٹریڈنگ کے ذریعے پیسے کمانے کا حکم,مفتیان کرام برائے کرم جواب مرحمت فرمائیے کہ موجودہ دور میں جہاں ٹیکنالوجی بام عروج پر ہے تو اسی طرح اس ٹیکنالوجی کے ذریعے پیسے کمانے کے نت نئے طریقے وجود پذیرچکے ہیں اسی میں طریقہ موبائل پر ایک ایپ کے ذریعے ریڈنگ کر کے پیسے کمانے کا ہے مثلا اینڈرائیڈ پلے سٹور پر ایک ایپ ہے (olymp forex & expert options) اس طرح کی دیگر بہت سی ایپلیکیشن ہے جو آن لائن ٹریڈنگ کے ذریعے پیسہ کمانے اور انکم کا ذریعہ بنی ہوئی لہذا میرا سوال یہ ہے کہ یہ ٹریڈنگ شیئرمارکیٹ کی کوئی شکل ہے یا کوئی جوا ہے؟اس ٹریڈنگ کے ذریعے سے پیسے کماناجائز ہے یا نہیں؟ برائے مہربانی تفصیل جواب مرحمت فرما کر عند اللہ ماجور ہوں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:224-215/N=4/1441</span></p><p dir=""RTL"">
	آج کل نیٹ پر مختلف ایپس کے ذریعہ کرنسی وغیرہ کی ٹریڈنگ کرکے پیسے کمانے کا جو طریقہ جاری ہے ، یہ مختلف وجوہ مثلاً بیع قبل القبض اور بعض صورتوں میں مبیع معدوم وغیرہ ہونے کی بنا پر ناجائز ہے اور یہ شیئر مارکیٹ کی شکل نہیں ہے؛ بلکہ یہ جوا اور سٹے ہی شکل معلوم ہوتی ہے؛ لہٰذا مسلمانوں کو اس طرح کی آن لائن ٹریڈنگ سے گریز کرنا چاہیے۔</p><p dir=""RTL"">
	قال اللّٰہ تعالی: یٰأیھا الذین آمنوا إنما الخمر والمیسر والأنصاب والأزلام رجس من عمل الشیطن فاجتنبوہ لعلکم تفلحون( المائدة، ۹۰)، وقال رسول اللہ صلی اللہ علیہ وسلم:إن اللہ حرم علی أمتي الخمر والمیسر(المسند للإمام أحمد<span dir=""LTR""></span>،۲: ۳۵۱، رقم الحدیث: ۶۵۱۱)،﴿وَلَا تَأْکُلُوْا أَمْوَالَکُمْ بَیْنَکُمْ بِالْبَاطِلِ﴾ أي بالحرام، یعني بالربا، والقمار، والغصب والسرقة(معالم التنزیل ۲: ۵۰)، لأن القمار من القمر الذي یزداد تارةً وینقص أخریٰ، وسمی القمار قمارًا؛ لأن کل واحد من المقامرین ممن یجوز أن یذہب مالہ إلی صاحبہ، ویجوز أن یستفید مال صاحبہ، وہو حرام بالنص(رد المحتار، کتاب الحظر والإباحة،باب الاستبراء، فصل في البیع، ۹: ۵۷۷، ط: مکتبة زکریا دیوبند) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174584,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174580,شادی كے وقت لڑكی كی عمر كم بتانا؟,آج کل ایک بیماری بہت عام ہوگئی ہے ، شادی کرتے وقت لڑکی کی عمر چار پانچ سال کم کرکے بتاتے ہیں جب کہ جھوٹ بولنا اسلام میں گناہ ہے، اسی طرح لوگ میٹرک سرٹیفکیٹ میں بھی عمر کم لکھتے ہیں ، کیا یہ جائز ہے ؟ اور مجھے اس پر بہت افسوس ہوتاہے کہ اگر لڑکی والے شادی کے وقت جھوٹ بولتے ہیں اور کم عمر بتاتے ہیں تو علماء ان کی ناجائز حمایت کرتے ہیں اور لڑکی والوں کو مظلوم کہتے ہیں۔ جھوٹ بول کر اپنی بیٹی کی شادی کرنا کہاں کا انصاف ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 257-181/SN=03/1441</span></p><p dir=""RTL"">
	جھوٹ بولنا گناہِ کبیرہ ہے، میٹرک یاکسی اور درجے کی سرٹیفکیٹ میں جھوٹ لکھوانا اسی طرح لڑکی کی شادی کے موقع پر عمر کے حوالے سے جھوٹ بولنا یا لکھنا شرعاً جائز نہیں ہے، یہ دھوکہ دہی ہے؛ باقی اگر کوئی خاص مجبوری درپیش ہو تو کسی معتبر دارالافتاء سے رجوع کرکے صورت حال بتلاکر حکم شرعی معلوم کر لینا چاہئے۔ عن عبد اللہ ، قال: قال رسول اللہ - صلی اللہ علیہ وسلم - إیاکم والکذب؛ فإن الکذب یہدي إلی الفجور وإن الفجور یہدي إلی النار وإن الرجل لیکذبُ ویتحری الکذب حتی یکتب عند اللہ کذاباً الحدیث (مسلم، رقم: ۴۹۸۹، باب فی التشدید فی الکذب) نیز دیکھیں: درمختار مع الشامی: ۹/۶۱۲، ۶۱۳، ط: زکریا) ۔</p><p dir=""RTL"">
	(۲) جو علماء جھوٹ کی حمایت کرتے ہیں وہ کیوں کرتے ہیں؟ ان کا بیان مفصل منسلک کیا جائے تو اس بارے میں کچھ لکھا جاسکتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174580,deoband,متفرقات,حلال و حرام
30-Aug-2020,https://darulifta-deoband.com/home/ur/halal-haram/174542,موبائل کی رِنگ ٹون میں قرآن کریم کی کوئی دعا لگانا ؟,کا لر ٹون موبائل پر لگا نا جس میں کوئی قرآن کریم کی دعا ہو اور اس میں میوزک نہ ہو تو اس کو لگا نا کیسا ہے؟ اور لب پے آتی ہے دُعا کی تمنا میری جس میں ہلکی سی میوزک رہتی ہے اس کو لگا نا کیسا ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:40-73/sd=2/1441</span></p><p dir=""RTL"">
	&nbsp;(۱)موبائل کی رِنگ ٹون میں قرآن کریم کی کوئی دعا لگانا جائز نہیں ہے، سیدھی سادی گھنٹی لگانی چاہیے، فقہائے کرام نے ذکر اللہ کو اعلام کے لیے استعمال کرنے کو ممنوع قرار دیا ہے۔(۲) میوزک پر مشتمل دعا لگانا بھی درست نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174542,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174533,دوڑ لگاتے وقت چھوٹے كپڑے پہننا ؟,کیا دوڑنے کے وقت چھوٹے کپڑے پہننا مرد کے لیے جائز ہے یا نہیں؟ اور کیا دوڑنا حدیث سے کچھ ثابت ہوتاہے جیسے طرح ورزش وغیرہ کرنی چاہئے کیا یہ حدیث سے ثابت ہے یا نہیں؟ میں نے سنا ہے کہ دوڑنا بھی نبی کا طریقہ ہے ، ایک بار حضرت عائشہ رضی اللہ عنہا کے ساتھ اللہ کے نبی نے دوڑلگائی تھی۔ براہ کرم، رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 303-218/B=03/1441</span></p><p dir=""RTL"">
	چھوٹے کپڑوں کا پہننا دَوڑ لگاتے وقت جائز ہے مگر اتنے چھوٹے نہ ہوں کہ اس کی وجہ سے ستر کھل جائے۔ ستر کا کھولنا دَوڑتے وقت جائز نہیں ہے۔ کپڑا اتنا تنگ و چست بھی نہ ہو کہ ستر کے حصہ کی ساخت نظر آئے۔ اور ایسا لباس بھی نہ ہو جس میں فساق کی مشابہت ہو۔ اور کبھی دَوڑ لگانے کی اجازت ہے جو حدیث آپ نے تحریر فرمائی وہی اس کی دلیل ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174533,deoband,متفرقات,حلال و حرام
29-Aug-2020,https://darulifta-deoband.com/home/ur/halal-haram/174502,کسی مرد کا نوجوان عورتوں کو قرآن پڑھانا,کیا فرماتے ہیں علمائے دین و فقہاء شرع متین اس مسئلہ ذیل کے بارے میں کہ اگر کوئی مر د نو جوان عورتوں کو قرآن کریم کی تعلیم دی اونچی آواز سے جو باہر کے لوگ بھی سونے کیا یہ شرعاً جائز ہے اگر جائز نہیں؟ تو جو از کی کیا کوئی صورت ہے؟مع دلیل جواب سے نوازیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:40-10T/sn=2/1441</span></p><p dir=""RTL"">
	نوجوان عورتوں کی تعلیم کا انتظام مردوں کے بہ جائے عورتوں کے ذریعے کیا جائے اور انتظام اس طرح کیا جائے کہ عورتوں کی آواز باہر نہ جائے، عورتوں کا اتنی بلند آواز سے قرآن کریم پڑھنا کہ اجنبی مرد ان کی آواز کو سنے درست نہیں ہے، اس میں خوف فتنہ ہے۔</p><p dir=""RTL"">
	(وللحرة)...(جمیع بدنہا)...(خلا الوجہ والکفین) ...(والقدمین) علی المعتمد ، وصوتہا علی الراجح...... (قولہ وصوتہا) معطوف علی المستثنی یعنی أنہ لیس بعورة ح (قولہ علی الراجح) عبارة البحر عن الحلیة أنہ الأشبہ. وفی النہر وہو الذی ینبغی اعتمادہ. ومقابلہ ما فی النوازل: نغمة المرأة عورة، وتعلمہا القرآن من المرأة أحب. قال - علیہ الصلاة والسلام - التسبیح للرجال، والتصفیق للنساء فلا یحسن أن یسمعہا الرجل. اہ. وفی الکافی: ولا تلبی جہرا لأن صوتہا عورة، ومشی علیہ فی المحیط فی باب الأذان بحر. قال فی الفتح: وعلی ہذا لو قیل إذا جہرت بالقراء ة فی الصلاة فسدت کان متجہا، ولہذا منعہا - علیہ الصلاة والسلام - من التسبیح بالصوت لإعلام الإمام بسہوہ إلی التصفیق اہ وأقرہ البرہان الحلبی فی شرح المنیة الکبیر، وکذا فی الإمداد؛ ثم نقل عن خط العلامة المقدسی: ذکر الإمام أبو العباس القرطبی فی کتابہ فی السماع: ولا یظن من لا فطنة عندہ أنا إذا قلنا صوت المرأة عورة أنا نرید بذلک کلامہا، لأن ذلک لیس بصحیح، فإنا نجیز الکلام مع النساء للأجانب ومحاورتہن عند الحاجة إلی ذلک ، ولا نجیز لہن رفع أصواتہن ولا تمطیطہا ولا تلیینہا وتقطیعہا لما فی ذلک من استمالة الرجال إلیہن وتحریک الشہوات منہم ، ومن ہذا لم یجز أن تؤذن المرأة. اہ. قلت: ویشیر إلی ہذا تعبیر النوازل بالنغمة (الدر المختار وحاشیة ابن عابدین (رد المحتار) 2/ 77،78،ط: زکریا، دیوبند، کتاب الصلاة، باب شروط الصلاة)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174502,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174500,مائک پر زور زور سے نعت پڑھ کر مسجد کے لئے چندہ کرنا,(۱) میں ایسی بستی میں رہتا ہوں جہاں مسلم اور غیر مسلم رہتے ہیں۔ اس وقت مسجد کی تعمیر کا کام چل رہا ہے جسکے لئے روزانہ صبح 7بجے سے 9 بجے تک مائک پر زور زور سے نعت پڑھ پڑھ کر مسجد کے لئے چندہ مانگتے ہیں جس بہت شورشرابہ ہوتا ہے ساتھ ہیبغل میں مے اسکول بھی ہے ۔ تو کیا اسے مائک پرشور مچا کر چندہ کرنا ٹھیک ہے؟ (۲) حتیٰ کی مسجد کا فرش بہت اچھا تھا پھر بھی اسکو ہٹا کر وہا ں پتھر لگایا جا رہا ہے تو کیایہ فضول خرچییا پیسوں کی بربادی نہیں ہے؟ کیوں کہ ان پیسوں کو مدرسے کے بچوں یا کسی اور دینی کام میں استعمال استمال کیا جا سکتا تھا۔ (۳) مسجد کا وضو خانہ سڑک کے کنارے نالی پر بنایا گیا ہے تو کیایہ صحیح ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 233-174/SN=03/1441</span></p><p dir=""RTL"">
	(۱) مائک پر زور زور سے نعت پڑھ کر مسجد کے لئے چندہ کرنا جس سے اہل محلہ بالخصوص کام میں مصروف لوگوں ، مریضوں اور سونے والوں کو تکلیف پہنچے، درست نہیں ہے، مسجد والوں کو چاہئے کہ یہ طریقہ ترک کریں، اگر مسجد کو فی الواقع پیسوں کی ضرورت ہے تو ذمے داران کو چاہئے کہ محلہ کے افراد سے ملاقات کرکے چندے کی درخواست کریں یا پھر ایک دو مرتبہ مختصر اعلان (کہ مسجد میں تعمیری کام چل رہا ہے آپ حضرات تعاون کریں) پر اکتفاء کریں، مسلسل اعلان کرتے رہنے اور نعتیں پڑھواتے رہنے کا جو طریقہ سوال میں درج کیا گیا یہ واجب الترک ہے۔</p><p dir=""RTL"">
	(۲، ۳) ان دونوں امور سے متعلق مسجد کمیٹی کا بھی بیان آنا ضروری ہے؛ اس لئے آپ کمیٹی سے بات کرکے (کہ اچھا فرش ہونے کے باوجود اس کو توڑنے کی کیا ضرورت پیش آئی نیز ”نالی“ پر وضو خانہ بنانے کی نوعیت کیا ہے، ایسا کیوں کیا گیا) متفقہ سوال تحریر کریں، پھر ان شاء اللہ اس سے متعلق حکم شرعی تحریر کر دیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174500,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/174478,الیکشن میں پیسے کمانا؟,ہمارے یہاں الیکشن کی تیاری چالو ہے اور میرے دوست الیکشن کے چٹھیاں بانٹ رہے اور جس پارٹی کی طرف سے بانٹ رہے ہے ان سے پیسے لے رہے ہے500 روپیے اور ساتھ ہی جس دن الیکشن ہے اس دن پولنگ بوتھ پر پورا دن بیٹھ کر ووٹ کرنے جو جو آ ئیں گے ان کے نام کے سامنے الیکشن ہادی میں ٹک کرنے کا کام کرنے والے ہے اور انھیں جس پارٹی کی طرف سے بٹھایا جارہا ہے وہ پارٹی انھیں 100 روپیے یا 500 روپیے دے رہی ہے اور ساتھ میں ناشتہ وغیرہ بھی دے رہی ہے۔ تو کیایہ اسلامی شریعت کے حساب سے یہ صحیح ہوگا یا نہیں ہوگا؟ کیونکہ الیکشن میں زیادہ تر جو پیسہ بانٹا جا تاہے وہ بلیک منی ہوتا ہے۔ آ پ سے درخواست ہے کہ آ پ اس مسئلے کے بارے میں تفصیل سے بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:259-312/L=4/1441</span></p><p dir=""RTL"">
	الیکشن کے موقع پر چٹھیاں بانٹنا یا الیکشن ہادی میں ٹک لگانا فی نفسہ مباح عمل ہے اور اس پر اجرت لینا بھی جائز ہے ،محض شبہ کی بناپر کہ یہ حرام آمدنی ہے حرمت کا حکم نہ ہوگا ؛البتہ اگر کوئی مسلمان ہو اور وہ جو رقم دے رہا ہے اس کے بارے میں یقین یا ظنِ غالب سے معلوم ہوکہ یہ حرام مال ہے تو اس کا لینا جائز نہ ہوگا ،دینے والا کافر ہو تو لینے کی بہرحال گنجائش ہوگی ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",174478,deoband,متفرقات,حلال و حرام
