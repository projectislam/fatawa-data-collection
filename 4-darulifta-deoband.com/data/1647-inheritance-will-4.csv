issued_at,link,title,question,answer,fatwa_number,dar_ul_ifta,category_level_1,category_level_2
30-Oct-2021,https://darulifta-deoband.com/home/ur/inheritance-will/606581,کیا بیٹا اپنے باپ کو جائیداد بلاضرورت بیچنے سے روک سکتا ہے ؟,میرے والد الحمد للہ باحیات ہیں البتہ میرے دادا کا انتقال ہوے ۶سال کا عرصہ ہوگیا لیکن جائیداد کی تقسیم ایک سال پہلے ہی ہوئی، اب ان کی عمر ۵۵سال ہے الحمد للہ ہمارے پاس شہر میں خود میرے والد کے ۳ذاتی پلاٹ ہیں ان میں سے کہیں بھی رہ سکتے ہیں لیکن پھر بھی وہ دادا کی جائیداد جو کہ زرعی زمیں کی شکل میں دیہات میں واقع ہے جو کہ شہر سے ۸۰کیلو میٹر دور ہے اب دریافت یہ کرنا ہے کہ کیا بیٹے انہیں زمین بیچنے سے روک سکتے ہین؟ اور والدہ کا بے جا اصرار کرنا زمین کے بیچنے پر محض اپنے بھائیوں اور بیٹی کے سسرال والوں کو بتانے کے لیے ، کیا انہیں اس کا اختیار ہے ؟ الحمد للہ شہر کے گھروں سے ماہانہ کافی رقم کرایے کی شکل میں آتی ہے جو کہ والدین ہی لیتے ہیں ،)یہ والدین کی شکایت نہیں کررہا ہوں ( روکنے کی وجہ یہ کی زرعی زمین دن بدن مہنگی ہوتی جارہی ہیں ، براے مہربانی اس سلسلہ میں رہنمائی فرمائیں کہ بچوں کے کیا حد ہیں اور والدہ کا کتنا اختیار ہوتا ہے باپ کے جائیداد میں؟,"<p>بسم الله الرحمن الرحيم</p><p> </p><p>Fatwa : 188-183/B=03/1443</p><p>&nbsp;باپ اپنی حیات میں اپنی تمام جائیداد کے مالک و مختار ہیں، وہ چاہیں تو بیچ بھی سکتے ہیں، کسی کو ہبہ بھی کرسکتے ہیں، آپ کو زبردستی روکنے کا حق نہیں ہے؛ البتہ آپ مشورہ دے سکتے ہیں۔ والدہ محترمہ کو ضد کرنے کا کوئی حق نہیں ہے کیونکہ وہ جائیداد کی مالک نہیں۔ آپ کا مشورہ تو صحیح ہے، والد صاحب کو خود یا کسی کے ذریعہ سمجھاتے رہیں، ممکن ہے آئندہ ان کی سمجھ میں آجائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606581,deoband,معاملات,وراثت ووصیت
01-Nov-2021,https://darulifta-deoband.com/home/ur/inheritance-will/606571,اپنی زندگی میں صرف لڑکیوں کو حصہ دینا؟,سوال : ہم لوگ 4 بھائی اور 4 بہنیں ہیں، میں سب سے بڑا لڑکا ہوں ، 1997 سے میں اپنے والد صاحب کے کاروبار میں حاتا رہتا تھا ، میرا دوسرا بھائی بھی ساتھ میں شریک تھا، دو بھائی تعلیم حاصل کر رہے تھے ، 2006 میں ایک بھائی تعلیم حاصل کر کے کاروبار میں شریک ہو گیا الحمداللہ کارو بار میں ترقی ہونے لگی، 5یا6 سال بعد چوتھا بھائی بھی کاربار میں شریک ہو گیا سب کچھ والد صاحب کی سرپرستی میں چل رہا تھا، فیملی بڑی ہوتی گئی، اس لیے اپنی اپنی فیملی کے ساتھ الگ الگ رہنے لگے ، 2013ء تک میں میری حیثیت کے مطابق جو ہوتا تھا وہ رقم دیدیتا تھا والد صاحب نے سب بھائیوں کو الگ الگ یونٹ میں بانٹ دیا کیوں کہ ہم سب کا کام ایک دوسرے سے منسلک تھا بٹوارے کی کوئی بات نہیں تھی ، میرے والد صاحب کہتے تھے کہ بٹوارہ میرے اِس دُنیا سے جانے کے بعد ہو گا بہنوں کی بھی شادی ہو گئی، 2013ء سے میں نے رقم دینا بند کر دیا کیوں کہ میری مالی حالت خراب ہونے لگی تھی، آج سے 6 سال پہلے والد صاحب کو فالج کا اثر ہوگیا، پھر کچھ دنوں بعد واپس کارخانے جانے لگے ، ابھی 5 مہینے پہلے ایک میٹنگ بلائی اور کہنے لگے کہ بہنوں کا جو حصہ نکلتا ہے انہیں دیدو ، میں نے بھی کہا میرا جو حصہ نکلے وہ مجھے بھی دیدیں، کہنے لگے بھائیوں کا بٹوارہ میرے اِس دُنیا سے جانے کے بعد ہوگا، لیکن ابھی چند دن پہلے پھر ایک میٹنگ بلائی، اور کہنے لگے کہ میں کچھ کر نہیں پاتا ہوں، بہنوں کا حصہ دیدو، اب میں بری ہونا چاہتا ہوں دُنیا دری سے اور تم لوگ میرے مرنے کے بعد اپنا حصہ لے لینا، میرتیسرا بھائی جو عالم ہے دیوبند سے فارغ ہے وہ بولنے لگا کی میں فتوی لیکر ایک مفتی صاحب سے آیا ہو وہ مفتی صاحب نے فتوی دیا ہے کی جب باپ کہہ دے کی میں بڑی ہوتا ہو اپنی ذمہ داری سے تو اب سے جو جس کے حصے میں ہے اس کی کمائی کا وہ ملک رہے گا . اگر ایسا فتوی ہے تو بہنوں کا حصہ کون دے گا اور والد صاحب تو کہہ رہے ہے بٹوارہ میرے اِس دُنیا سے جانے کے بعد . اور فیلواقت اللہ میرے 3 نو بھائی کو زیادہ نواز رہے ہے سب سے کمزور میری کڑی ہے اب جو کما کما کر اپنے پاس رکھے گا وہ بہنوں کا حق کیسے دے گا برائے ماحیرباانی اِس مسئلے کا حَل Nیکالینجی مہربانی ہو گی,"<p>بسم الله الرحمن الرحيم</p><p> </p><p>Fatwa : 188-49T/M=03/1443</p><p>&nbsp;تیسرے بھائی جو عالم ہیں وہ جس فتوے کی بات کہہ رہے ہیں اس کی نقل منسلک کرتے تو بہتر تھا تاکہ پتہ چلتا کہ سوال کیا پوچھا گیا ہے اور مفتی صاحب نے کیا جواب دیا ہے اب وہ فتوی ہمارے سامنے نہیں ہے تو اس کے متعلق کچھ عرض کرنا مشکل ہے۔ بہرحال کاروبار کی ملکیت اور بٹوارے کے تعلق سے عرض ہے کہ اگر کاروبار میں بیٹے معاون کے طور پر کام کرتے تھے تو کاروبار کی ملکیت والد صاحب کی ہے، اگر والد صاحب حیات ہیں اور وہ زندگی میں اپنی جائیداد و ملکیت کا بٹوارہ نہیں کرنا چاہتے ہیں تو کوئی بات نہیں، زندگی میں ان پر جائیداد و ملکیت کا بٹوارہ لازم و واجب نہیں اور زندگی میں اولاد کا حصہ متعین بھی نہیں چاہے بھائی ہو یا بہن۔ اس لیے والد صاحب کا یہ کہنا کہ ”بہنوں کا جو حصہ نکلتا ہے انہیں دیدو“ اس کی مراد واضح نہیں، اگر والد صاحب زندگی میں صرف بہنوں کو حصہ دینا چاہتے ہیں، بھائیوں کو نہیں تو یہ عدل کے خلاف ہے۔ زندگی میں بٹوارے کا مستحب طریقہ یہ ہے کہ تمام اولاد (مذکر و مونث) کو برابر حصہ دیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606571,deoband,معاملات,وراثت ووصیت
13-Oct-2021,https://darulifta-deoband.com/home/ur/inheritance-will/606535,زندگی میں اولاد کے درمیان مال کی تقسیم,کیا والدین اپنی وراثت میں سے کسی کو کم کسی کو زیادہ حصہ دے سکتے ہیں؟ کیا کسی بچے کو بالکل کچھ نہیں دے اور باقی بچوں کو زیادہ حصہ دے سکتے ہیں؟ کیا ایسی دولت کو دارلعلوم دیوبند کو اپنی مسجد میں لگانے کے لیے منظور کرنا چاہیے ؟ مکمل تفصیل سے جواب دیں ۔ جزاک اللّہ,"<p>بسم الله الرحمن الرحيم</p><p> </p><p>Fatwa : 178-133/B=03/1443</p><p>&nbsp;آپ کا یہ مسئلہ مکرر آیا ہے۔ پہلا نمبر 177 اور دوسر انمبر 178۔ نمبر 177 کا جواب ہم نے تحریر کردیا ہے۔ رہی یہ بات کہ ایسی دولت کو دارالعلوم دیوبند کو اپنی مسجد میں لگانے کیلئے منظور کرنا چاہئے یا نہیں؟ اس کے لئے حضرت مہتمم کی طرف رجوع فرمائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606535,deoband,معاملات,وراثت ووصیت
12-Oct-2021,https://darulifta-deoband.com/home/ur/inheritance-will/606530,اولاد کے درمیان اپنی جائیداد کم زیادہ تقسیم کرنا؟,کیا والدین اپنی وراثت میں سے اپنے بچوں میں سے کسی کو کم کسی کو زیادہ تقسیم کر سکتے ہیں ؟ یا کسی بچے کو بالکل کچھ نہ دیں اور باقی بچوں میں زیادہ تقسیم کر سکتے ہیں ؟ اور ایک بچے کا حق نہ دیکر اسے مسجد میں دے سکتے ہیں؟ اس کا جواب تفصیل اور حوالہ سے دیا جائے جزاک اللّہ ۔,"<p>بسم الله الرحمن الرحيم</p><p> </p><p>Fatwa : 177-132/B=03/1443</p><p>&nbsp;حدیث شریف میں آیا ہے سَوّوا بین أولادکم فی العطیة۔ یعنی اپنی حیات میں اپنی اولاد کو کچھ ہبہ کرنا چاہو تو سب کے درمیان برابری اختیار کرو۔ یعنی لڑکا لڑکی سب کے درمیان برابری اور مساوات اختیار کرو، یہ افضل اور بہتر ہے۔ اگر کسی نے زیادہ خدمت کی ہے تو اسے کچھ زیادہ دینے کی بھی گنجائش ہے لیکن بلاوجہ کسی کو کم اور کسی کو زیادہ دینا یا بالکل محروم کردینا درست نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606530,deoband,معاملات,وراثت ووصیت
30-Oct-2021,https://darulifta-deoband.com/home/ur/inheritance-will/606473,بیٹیوں کو جائیداد سے محروم کرنا,کیا کوئی مسلمان اپنی ذندگی میں اپنی جائیداد اپنے اکلوتے بیٹے کے بیٹے یعنی کہ اپنے پوتے کے نام کر سکتا ہے ؟ جبکہ اس کی بیٹیاں بھی ہوں۔ اور بیٹیوں کو اس شخص کی موت کے بعد پتا چلے اپنے بھائی کی زبانی کہ والد صاحب تو اپنی زندگی میں ہی جائیداد میرے بیٹے یعنی اپنے پوتے کے نام کر چکے تھے ۔ لہذا اب ان کی وفات کے بعد تم بہنوں کا اس جائیداد میں کچھ حصہ نہیں ہے ۔ برائے مہربانی قرآن و حدیث کی روشی میں حوالوں کے ساتھ مفصل جواب کی درخواست ہے ۔ جزاک اللہ خیر۔,"<p>بسم الله الرحمن الرحيم</p><p> </p><p>Fatwa : 163-204/B=03/1443</p><p>&nbsp;صورت مذکورہ میں دادا جان نے جو اپنے پوتے کے نام اپنی جائیداد کی ہے اس کا کیا ثبوت ہے، اسے بھی سوال کے ساتھ پیش کیا جائے۔ کن گواہوں کے سامنے دادا نے ایسا کیا ہے، ان کی گواہی بھی سامنے آنی چاہئے۔ کوئی سرکاری کاغذ ہو تو اسے بھی سوال کے ساتھ ارسال فرمائیں۔ محض دادا کا زبانی کہہ دینا ہبہ کے صحیح ہونے کے لئے کافی نہیں۔ دو دیندار آدمی کی گواہی ضروری ہے۔ آپ کے پاس اگر سرکاری کاغذ ہو تو اسے بھیجیں یا جن دو گواہوں کے سامنے پوتے کو دیا ہے اس کا کاغذ بھیجیں، اس کے بعد سوال کا جواب لکھا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606473,deoband,معاملات,وراثت ووصیت
08-Oct-2021,https://darulifta-deoband.com/home/ur/inheritance-will/606314,مکان اور کیش کی تقسیم سے متعلق,میرا سوال یہ ہے کہ میرے والد کے نام سے 3 مکان ہیں، اور میرے والد کے پاس تقریباً 60 لاکھ ہیں، اور ہم 3 بھائی اور 2 بہنیں ہیں، تو کیا وراثت کی تقسیم میں مکان اور کیش دونوں میں بہن کو حصہ دینا ہو گا یا صرف مکان میں دے سکتے ہیں؟ اور کیش میں بہن کو حصہ نہیں ملے گا والد کے انتقال کے بعد ؟,"<p>بسم الله الرحمن الرحيم</p><p> </p><p>Fatwa : 140-104/B=02/1443</p><p>&nbsp;والد صاحب کے انتقال کے بعد ان کے چھوڑے ہوئے ترکہ کیش اور مکان دونوں میں بہن کو حصہ ملے گا، صرف مکان میں بہن کا حصہ سمجھنا صحیح نہیں ہے۔ اگر باپ کے انتقال کے بعد فقط یہی 3 بیٹے اور 2 بیٹی وارث ہیں اور کوئی وارث نہیں ہے تو مکان کی مالیت اور کیش دونوں 8 سہام پر تقسیم ہوگا، جن میں سے 2-2 سہام تینوں بیٹوں کو ملیں گے اور ایک ایک سہام دونوں بیٹی کو ملیں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606314,deoband,معاملات,وراثت ووصیت
04-Oct-2021,https://darulifta-deoband.com/home/ur/inheritance-will/606313,دادا ،باپ اور چچا کی مشترکہ جائداد کی تقسیم,باسمہ تعالیٰ کیا فرماتے ہیں علماء دین ومفتیان شرع متین درج ذیل مسئلہ میں کہ میں محمد ارشد میرے دادا حاجی عزیز الرحمٰن مرحوم قصبہ کوپاگنج کے ایک بڑے تاجر تھے ۔ایک کپڑے کی بڑی دوکان تھی، چار پانچ ضلع مال سپلائی ہوتاتھا، اس پر میرے والدحاجی انیس الرحمٰن صاحب بیٹھتے تھے ۔ اور بازار میں ایک ریٹیل کی دوکان تھی، جس پر ہمارے چچا حاجی سعید الرحمن صاحب بیٹھتے تھے اور ایک لنگی کی دوکان تھی جس پر ہمارے چچا حاجی نفیس الرحمٰن اور حاجی جمیل الرحمٰن صاحبان بیٹھتے تھے اور چھوٹے چچا مولانا جمال احمد صاحب ندوة میں زیر تعلیم تھے اور مال کی خریداری ہمارے والد صاحب کبھی کسی چچا کو اور کبھی کسی چچا کو لے کر کرتے تھے اور ہر ایک چچا ایک دوسرے کے کاروبار کی دیکھ ریکھ میں شریک رہا کرتے تھے ۔ 1992 ء میں ہمارے دادا کا انتقال ہوگیا۔ ان کے انتقال کے بعد ان کی جائداد ان کی اولاد میں تقسیم نہیں ہوسکی تھی اور ان کی جائداد کی تفصیل آگے درج ہیں: میرے دادا کے انتقال کے بعد میرے والد حاجی انیس الرحمٰن بھائیوں میں سے بڑے تھے ، وہ کاروبار کی دیکھ ریکھ کے لیے بحیثیت مالک ذمہ دار قرار دیئے گئے ، والد صاحب کی زندگی میں بھی بہت سی مشترکہ جائداد خریدی گئی، جس کی تفصیلات بھی آگے درج ہے ۔ کپڑے کے فرم انصاری کلاتھ اسٹور اور نفیس ٹیکسٹائل (برائے لنگی) میں کامیابی حاصل کرنے کے بعد کاروبار کو مزید وسعت دینے کے لیے حاجی نفیس الرحمٰن کو لے کر سورت پہنچے ، جہاں سے ہمارا کپڑوں کا کاروبار ۳۵/سال سے چل رہاتھا، وہاں سے دھاگے کے نئے کاروبار کا معاہدہ ہوا، جس کے پروپرائٹر میں (محمد ارشد) تھا۔ اس سلسلے میں ہمارے والد،چچا حاجی نفیس الرحمٰن کو لے کر ملک اور بیرون ملک سفر بھی کیاکرتے تھے ، اور کوپاگنج مئو میں تمام کاروبار کی نگرانی بھی کرتے تھے ۔ 2008ء میں ہمارے والد حاجی انیس الرحمٰن انتقال کرگئے ۔ میرے چھوٹے بھائی مناظر احسن کو تعلیمی کورس پورا کرنے میں ایک سہ ماہی کورس باقی تھا، مگر ہمارے چچا حاجی نفیس الرحمٰن نے کہا کہ تم کو اب کاروبار میں شامل ہوکر پوری دیکھ ریکھ کرنا ہے اور کاروبار کو آگے بڑھانا ہے ۔تینوں بھائیوں نے پوری ذمہ داری کے ساتھ دن ورات کام کی دیکھ ریکھ کرتے رہے اور آگے بڑھاتے رہے ۔ اب ان کا کہنا ہے کہ ان لوگوں نے کام ہی نہیں کیاہے ۔ والد صاحب کے انتقال کے بعد بھی مشترکہ کاروبار رہاہے ، اور بہت سی جائدادیں بھی خریدی گئیں، کچھ ہم تینوں بھائیوں کے نام، کچھ والدہ کے نام اور کچھ چچا لوگوں نے اپنے نام سے خریدیں ۔ 2021ء تک نئے سال میں قربانی بھی مشترکہ کاروبار سے ہی ہوئی ہے ۔ اب سوال یہ ہے کہ دادا کی جائداد سے لے کر اب تک کی جائداد کا بٹوارہ ہمارے بھائیوں اور چچا کے درمیان شریعت کی روشنی میں کس طرح ہوگا؟ واضح رہے کہ ہمارے چچا وغیرہ کا کہنا ہے کہ تم لوگوں کا بٹوارہ تمہارے والد کی حیات تک کی جائداد وبزنس کا ہوگا، اس لیے کہ تم لوگوں نے مطلوبہ انداز کی محنت سے کام نہیں کیاہے ۔ کیا ان کا یہ کہنا شرعاً درست ہے ؟شریعت مطہرہ کی روشنی میں جواب مطلوب ہے ۔ محمد ارشد، مناظر احسن، اسعد انیس پسران حاجی انیس الرحمٰن مرحوم محلہ بازید پورہ کوپاگنج،ضلع مئو ۲۱/۸/۲۰۲۱ء جائداد کی تفصیلات (۱) دادا کی زندگی کی جائداد کی تفصیل: ۱۔ ان کی ملکیت میں پرانا مکان جس میں حاجی سعید الرحمٰن صاحب رہ رہے ہیں۔ ۲۔ قبرستان کے پاس ایک قطعہ زمین۔ ۳۔ پٹرول پمپ کے پاس ایک قطعہ زمین۔ ۴۔ ایک قطعہ زمین۔ ہمارے چھوٹے دادا قاری محفوظ الرحمٰن صاحب کی تھی، اس کو والد صاحب کے انتقال کے بعد امی کے نام خریدی گئی۔ ۵۔ ایک قطعہ مکان جس میں لنگی اور تھوک کپڑے کا کاروبار تھا، اور اوپر ہمارے ابو اور چچا حاجی نفیس الرحمٰن صاحب کی رہائش بھی تھی۔ ۶۔ جس میں ریٹیل کپڑے کی دوکان تھی (بازار میں کوپاگنج) ۷۔ چار منڈہ کھیت جو دادا کی چاروں لڑکیوں کو ایک ایک منڈہ دیاگیا۔ ۸۔ دادا کے وقت کی کوپاگنج میں ایک کرایہ کی دوکان شاہی منڈی میں ہے ۔ اور کرایہ کی دوسری دوکان مئو میں بابا گلی نعیم کٹرہ میں ہے ۔ اور ایک دوکان چشمہ گھر کے اوپر ہے جس پر مناظر احسن بیٹھتے ہیں۔ ۹۔ ایک قطعہ زمین جس میں لنگی کی پیکنگ ہوتی تھی، جو دومنزلہ مکان ہے ۔ (۲) حاجی انیس الرحمٰن کی زندگی کی جائداد کی تفصیل: ۱۔ شاہی کٹرہ مئو کی زمین جو دادا کے پانچوں اولادوں کے نام سے لی گئی ہے ۔پانچوں کی نگرانی میں اس کی تعمیر بھی ہوئی۔ ۲۔ جس مکان میں حاجی جمیل الرحمٰن صاحب رہتے ہیں وہ خریدی گئی۔ ۳۔ جس مکان میں محمد ارشد وغیرہ رہتے ہیں وہ خریدی گئی۔ ۴۔ مئو میں ماتا پوکھرا کے بغل میں ایک قطعہ زمین۔ ۵۔ راجا رام پورہ میں ایک قطعہ زمین۔ ۶۔ ادری میں ایک قطعہ زمین۔ ۷۔ ایک گڑھی خریدی گئی جس میں مچھلی وغیرہ پالی جاتی تھی۔ (۳) حاجی انیس الرحمٰن صاحب کے وفات کے بعد کی جائداد: ۱۔ والد صاحب کے انتقال کے بعد مشترکہ فرم سے کچھ جائدادیں خریدی گئیں، جن میں کچھ ہم تینوں بھائیوں کے نام سے ہے ۔ اور کچھ امی کے نام سے ہے اور کچھ چچالوگوں کے نام سے ہے ۔ ۳۔ کچھ جائدادیں پردہٴ خفا میں ہیں اور کچھ نقود اور کچھ صحیح کاروباری پوزیشن کی جانکاری صرف ہمارے چچا حاجی نفیس الرحمٰن کو ہے ۔,"<p>بسم الله الرحمن الرحيم</p><p> </p><p>Fatwa : 156-44T/D=02/1443</p><p>&nbsp;اگر سوال میں مذکورہ تفصیلات واقع کے مطابق ہیں کہ اصل کاروبار آپ کے دادا (حاجی عزیز الرحمن مرحوم) نے اپنے سرمایے سے شروع کیا تھا، جس میں ان کے چار بیٹے معاون و مددگار تھے، دادا کے انتقال کے بعد کاروبار کو تقسیم نہیں کیا گیا، تاآں کہ آپ کے والد کا انتقال ہوگیا، والد کے انتقال کے بعد آپ تینوں بھائی (ابناء حاجی انیس الرحمن مرحوم) چچاوٴں کی معاونت کرنے لگے، تو اس بارے میں حکم شرعی یہ ہے کہ آج موجودہ مکمل کاروبار آپ کے دادا (حاجی عزیز الرحمن مرحوم) کا ترکہ شمار ہوگا، جس میں انتقال کے وقت موجود تمام وارثین کو شریعت کے مطابق حصہ ملے گا، پھر اس میں سے جتنا آپ کے والد (حاجی انیس الرحمن مرحوم) کے حصے میں آئے گا وہ ان کے وارثین میں شریعت کے مطابق تقسیم ہوگا، اس سے معلوم ہوگیا کہ آپ کے والد کی زندگی تک جو کاروبار تھا تقسیم محض اس کی نہیں؛ بلکہ موجودہ تمام کاروبار کی ہوگی، اور اسی میں سے سب وارثوں کو مذکورہ بالا تفصیل کے موافق حصہ ملے گا۔</p><p>نوٹ:۔ اگر سوال میں مذکورہ تفصیل سے کسی شریک کو اختلاف ہو تو پھر تمام شرکاء کے دستخط کے ساتھ مشترکہ سوال نامہ بھیجیں۔</p><p>فی درر الحکام شرح مجلة الأحکام: ویوجد ثلاثة شروط لأجل اعتبار الولد معیناً لأبیہ: ۱- اتحاد الصنعة ․․․․ ۲- فقدان الأموال سابقاً ․․․․․․ ۳- أن یکون الابن في عیال أبیہ، ․․․․․․ وتعبیر ”ولدہ“ لیس احترازیاً، فالحکم في الزوجة والإخوة علی الوجہ المذکور أیضاً۔ (3/421، تحت المادة: 1398)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606313,deoband,معاملات,وراثت ووصیت
03-Oct-2021,https://darulifta-deoband.com/home/ur/inheritance-will/606243,والدین اپنی حیات میں جائیداد تقسیم کریں تو کتنا کتنا حصہ دیں؟,مسئلہ وراثت، ایک شخص کے پانچ (5) بیٹے اور پانچ (5) بیٹیاں ہیں جس میں سے چار (4) بیٹیاں شادی شدہ اور دو (2) بیٹے شادی شدہ ہیں۔ اس شخص کے پاس چھ سو (600)گز زمین ہے والد والدہ حیات سے ہیں وہ اپنی موجودگی میں زمین کو اولاد کے درمیان تقسیم کرنا چاہتے ہیں اس زمین میں کسی دوسرے شخص کا کچھ بھی دخل نہیں ہے ۔ تو یہ زمین اولاد کے درمیان کتنا کتنا تقسیم ہوگا۔ مکمل اور مفصل جواب تحریر فرمائیں۔ عین نوازش ہوگی۔,"<p>بسم الله الرحمن الرحيم</p><p> </p><p>Fatwa:160-109/N=2/1443</p><p>&nbsp;آدمی اپنی زندگی میں اپنی تمام املاک: زمین وجائداد وغیرہ کا تن ِتنہا مالک ہوتا ہے، اس کی زندگی میں اُس کی کسی ملکیت میں کسی اولاد یا بیوی کا مالکانہ کوئی حق وحصہ نہیں ہوتا؛ اسی لیے وراثت کا حکم وفات پر ہوتا ہے، زندگی میں نہیں؛ لہٰذا جب شخص مذکور ابھی باحیات ہے تواُس کی کسی ملکیت : زمین وجائداد وغیرہ کے بٹوارے کی ضرورت نہیں، نیز جب ابھی ۳/ بیٹے اور ایک بیٹی کی کی شادی باقی ہے تو پہلے اِن کی شادی کی فکر کرنی چاہیے، اور اگر وہ اپنی تمام ذمہ داریوں سے فارغ ہوکر اپنی املاک اپنی زندگی میں تقسیم کرنا چاہے یا جب بہ قضائے الہٰی اُس کی وفات ہوجائے تو اُس وقت شخص مذکور کے جو شرعی وارث ہوں، اُن کی تفصیل لکھ کر شرعی تقسیم معلوم کرلی جائے۔</p><p>قال رسول اللّٰہ صلی اللّٰہ علیہ وسلم:”کل واحد أحق بمالہ من والدہ وولدہ والناس أجمعین“ (السنن الکبری للبیہقی،۷: ۷۹۰)۔</p><p>الملک ما من شانہ أن یتصرف فیہ بوصف الاختصاص (رد المحتار، أول کتاب البیوع ۷:۱۰ط: مکتبة زکریا دیوبند)۔</p><p>کل یتصرف في ملکہ کیفما شاء ( مجلة الأحکام العدلیة مع شرحھا: درر الحکام، ۳۱: ۲۰۱)۔</p><p>اعلم أن أسباب الملک ثلاثة:ناقل کبیع وہبة وخلافة کإرث وأصالة إلخ (الدر المختار مع رد المحتار، کتاب الصید، ۱۰:۴۷)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606243,deoband,معاملات,وراثت ووصیت
23-Sep-2021,https://darulifta-deoband.com/home/ur/inheritance-will/606235,زید کا یہ کہنا کہ اپنی بیٹیوں کو کچھ نہیں دوں گا؟ درست ہے؟,مفتی صاحب، زید کو 3 بیٹے اور بیٹیاں ہیں، اورزید کے پاس 10 ایکڑ زمین ہے ، زید کہتا ہے کہ اپنی زمین میں سے اپنی بیٹیوں کو کچھ نہیں دوں گا۔ سوال یہ ہے کہ کیا زید کا ایسا کہنا شرعی لحاظ سے کیسا ہے ؟ اگر اپنی زندگی میں کہہ دے کہ میری بیٹیوں کو میرے جائیداد سے کچھ نہیں ، تو کیا اگر کل زید اگر انتقال کر جائے تو کیا زید کی جائیداد میں سے زید کی بیٹیوں کو شرعی لحاظ سے کچھ ملے گا یا نہیں؟,"<p>بسم الله الرحمن الرحيم</p><p> </p><p>Fatwa:110-74/sd=1/1443</p><p>&nbsp; زید کے کہنے کا شرعا کوئی اعتبار نہیں ہے، زید کے انتقال کے بعد اس کا ترکہ حسب حصص شرعیہ تقسیم ہوگا جس میں اس کی بیٹیوں کو بھی شرعی حصہ ملے گا اگرچہ زید نے اپنی زندگی میں بیٹیوں کو کچھ نہ دینے کی بات کہی ہو۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606235,deoband,معاملات,وراثت ووصیت
19-Nov-2021,https://darulifta-deoband.com/home/ur/inheritance-will/606197,بیٹوں کے لیے وصیت کرنا؟,سوال : ایک شخص کے دو بیٹے اور تین بیٹیاں ہیں اس شخص نے اپنے اِنتقال کے دو سال قبل اپنے بیٹوں کو وصیت کی کہ میرے اِنتقال کے بعد میرے مکان کو میرا بڑا لڑکا رکھے گا اور چھوٹا لڑکا دوسرا مکان رکھے گا جس میں اس وقت کرائے دار رہتے تھے والد کے انتقال کے بعد چھوٹے لڑکے نے باپ کی وصیت کے مطابق دوسرا مکان رکھ لیا۔مسئلہ یہ ہے کہ تینوں بہنوں کو حصّہ دینا ہے توکیا وراثت میں دونوں مکان کو شامل کیا جائے گا یا صرف جس مکان میں والد رہتے تھے اُسی مکان پر وراثت تقسیمِ ہوگی؟,"<p>بسم الله الرحمن الرحيم</p><p> </p><p>Fatwa : 113-317/B=04/1443</p><p>&nbsp;جس شخص کی وفات ہوئی اور اس نے اپنی ملکیت میں جس قدر ترکہ چھوڑا تھا ان سب میں بھائی بہنوں کا سب کا حق ہوگا۔ والد صاحب نے جو وصیت کی ہے اپنے دونوں بیٹوں کے لیے وہ وصیت شرعاً باطل ہے اور ناجائز ہے۔ اپنے وارث کے حق میں وصیت جائز نہیں، لہٰذا والد صاحب کی وصیت نافذ نہ ہوگی؛ بلکہ والد صاحب کا کل ترکہ قرآن و حدیث کی روشنی میں تقسیم ہوگا۔ اگر والد صاحب کے یہی 5 وارث ہیں اس کے علاوہ اور کوئی وارث نہیں ہے تو والد صاحب کے دونوں مکان کی مالیت لگائی جائے گی، اور ان سب کو 7 سہام پر تقسیم کیا جائے گا جن میں سے دونوں لڑکوں کو 2-2 سہام ملیں گے اور تینوں بیٹیوں کو ایک ایک سہام ملے گا۔ اسی کے مطابق تقسیم کیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606197,deoband,معاملات,وراثت ووصیت
02-Oct-2021,https://darulifta-deoband.com/home/ur/inheritance-will/606176,ایک بیوی، ایک بیٹی اور ایک بیٹے کے درمیان وراثت کی تقسیم,میرا سوال ہے کہ میرے والد کپڑے کا کام کرتے تھے انتقال کے بعد اس کو بیچنے پر 10000 روپئے ملے . کوئی قرض یا وصیت نہیں ہے ، گھر میں تین افراد ب بیوی ، بیٹا ، بیٹی ہیں، رقم کتنی کس کو ملے گی؟,"<p>بسم الله الرحمن الرحيم</p><p> </p><p>Fatwa : 107-78/B=02/1443</p><p>&nbsp;موجودہ رقم از روئے شرع 24 سہام میں تقسیم ہوگی جن میں سے آٹھواں حصہ یعنی 3 سہام بیوی کو ملیں گے، اور 14 سہام بیٹے کو اور 7 سہام بیٹی کو ملیں گے۔ اس کا آسان حساب یہ ہے کہ دس ہزار میں سے آٹھواں حصہ مرحوم کی بیوی کو دیدیں، باقی ماندہ رقم کو تین حصوں میں کرکے 2 حصے بیٹے کو دیدیں اور ایک حصہ بیٹی کو دیدیں۔</p><p>کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 24</p><p>-------------------------</p><p>بیوی &nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 3</p><p>بیٹا &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 14</p><p>بیٹی &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 7</p><p>--------------------------------</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606176,deoband,معاملات,وراثت ووصیت
23-Sep-2021,https://darulifta-deoband.com/home/ur/inheritance-will/606064,کیا غیر مسلم والد کی وراثت میں حصہ ہے؟,ندیم کے والد صاحب کا انتقال ہوگیاہے اور ان کے والد صاحب قادیانی تھے اور اسی ایمان پہ ان کا انتقال ہواہے تو کیا ندیم کے لیے والد صاحب کا وراثت لینا صحیح ہوگا؟ماں اور بچے دونوں ایمان سے اہل سنت ہیں، اور اگر وراثت لینا صحیح نہیں ہے تو پھر وراثت کا کیا کریں؟,"<p>بسم الله الرحمن الرحيم</p><p> </p><p>Fatwa : 42-29T/D=02/1443</p><p>&nbsp;اگر وہ شخص ابتداء سے ہی قادیانی تھا تو مسلمان ورثہ اس کے وارث نہیں ہوں گے، اس لیے کہ مسلمان اور غیرمسلم کے درمیان وراثت جاری نہیں ہوتی، نہ مسلمان غیرمسلم کا وارث ہوتا ہے نہ غیرمسلم مسلمان کا۔ فی الشریفیة: المانع من الإرث أربعة: الرق ․․․․․ واختلاف الدینین، فلا یرث الکافر من المسلم إجماعاً ولا المسلم من الکافر علی قول علي وزید بن ثابت وعامة الصحابة - رضوان اللہ علیہم - وإلیہ ذہب علماوٴنا والشافعي رحمہم اللہ، لقولہ علیہ السلام: لا یتوارث أہل ملتین شتی۔ (ص: 21، مطبوعہ مصر) نیز: إمداد الأحکام: 4/617، مسئلہ میراث و حکم المیراث من القادیانی وغیرہ)</p><p>اور مرنے والے شخص کا جو ترکہ ہے وہ ”مال فیٴ“ کے حکم میں ہوکر بیت المال میں رکھا جائے گا۔ اور اگر وہ شخص پہلے مسلمان تھا، بعد میں مرتد ہوکر قادیانی بنا (أعاذنا اللہ منہ) تو جو مال حالت اسلام میں اس کی ملکیت میں تھا، یا اس نے کمایا تھا، وہ مسلمان ورثہ کے درمیان شریعت کے مطابق تقسیم ہوگا۔ اور جو مال مرتد ہونے کے بعد اس نے کمایا، یا اس کی ملکیت میں آیا وہ ”مال فیٴ“ کے حکم ہوکر بیت المال میں جمع ہوگا۔</p><p>في الشریفیة: إذا مات الرجل المرتد علی ارتدادہ ․․․․․ فما اکتسبہ في حال إسلامہ فہو لورثة المسلمین، وما اکتسبہ في حال ردتہ یوضع في بیت المال، ہذا حکمہ عند أبي حنیفة ․․․․․․ (ص: 225، فصل في المرتد)</p><p>آج کل چوں کہ بیت المال کا وجود نہیں ہے اس لیے ازخود اس مال کو ”مال فیٴ“ کے مصرف یعنی خیر کے کاموں میں صرف کردیا جائے۔ (امداد الفتاوی: 9/613 جدید، سوال: 2746، امور خیر میں صرف کرنا بیت المال کے قائم مقام ہے)۔</p><p>البتہ اگر مسلمان وارث غریب (مستحق زکات) ہے تو پھر وہ قادیانی باپ کے چھوڑے ہوئے مال کو لے سکتا ہے۔ غریب ہونے کی وجہ سے وہ بیت المال کا مصرف بن جائے گا۔</p><p>فی ردا لمحتار: مطلب فیمن لہ حق في بیت المال وظفر بشیء من بیت المال: ونقل في القنیة عن الإمام الوبري أن من لہ حظ في بیت المال ظفر بما لہ وجہ لبیت المال فلہ أن یأخذہ دیانة اھ۔ ونظمہ في الوہبانیة۔ وفي البزازیة: قال الإمام الحلواني: إذا کان عندہ ودیعة فمات المودع بلا وارث لہ أن یصرف الودیعة إلی نفسہ في زماننا، لأنہ لو أعطاہا لبیت المال لضاعت؛ لأنہم یصرفونہ مصارفہ، فإذا کان من أہلہ صرفہ إلی نفسہ وإلا صرفہ إلی المصرف ۔ (6/265، ط: زکریا، کتاب الجہاد، باب المغنم وقسمتہ)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606064,deoband,معاملات,وراثت ووصیت
12-Sep-2021,https://darulifta-deoband.com/home/ur/inheritance-will/606016,کیا زندگی میں باپ اپنی ساری وراثتی جائیداد اپنی بچیوں کے نام کرسکتا ہے؟,"زندگی میں یا مرض الوفات میں اپنی ساری وراثتی اور خود خرید کردہ جائیداد اپنی بچیوں کو لگانا تاکہ وفات کے بعد 1/3 جائیداد باقی بہنوں اور بھائیوں کو نہ مل جائے۔ 2۔ کیا تندرستی میں ساری جائیداد بچیوں کے نام لگائی جا سکتی قرآن و حدیث کی روشنی میں جواب دیں
سوال : 1۔کیا زندگی میں باپ اپنی ساری وراثتی جائیداد اپنی بچیوں کے نام لگا سکتا ہے یا 2/3 جبکہ بیٹا نہ ہو۔ 2۔کیا اس جائیداد میں 1/3 بہن بھائیوں کا حق نہیں بنتا تھا جس طرح مرنے کے بعد بنتا ہے۔ 3۔بیوی نے لینے سے انکار کر دیا تھا کہ میرے پاس میرے والدین کی وراثتی زمین موجود ہے۔ 4۔ اب باپ وفات پا گیا ہے اور اس کے نام مکان اور جانوروں کی حویلی بقایا ہے مہربانی فرما کر بتائیں کہ اس کی تقسیم کس طرح ہوگی۔ متوفی کی ایک بیوہ 3(تین) بیٹیاں 2 بھائی اور 2 بہنیں زندہ ہیں والدین وغیرہ وفات پا گئے ہیں تفصیلی جواب درکار ہے کیونکہ متوفی کے بہن بھائی اپنے بھائی کی زندگی میں بیٹیوں کو جائیداد دینے کے فیصلے سے خوش نہیں کیونکہ اس طرح وہ اسلامی نقطہ سے 1/3 کے وارث قرار پا سکتے تھے اس نے ساری جائیداد بچیوں کے نام کر دی جبکہ شاید اسلامی نقطہ سے وہ 2/3 حصہ کا ہبعہ کر سکتا تھا یا 1/3 کی وصیت' اور باقی دیگر وارثان کی۔ جواب کا منتظر","<p>بسم الله الرحمن الرحيم</p><p> </p><p>Fatwa:40-51/L=2/1443</p><p>&nbsp;بھائی بہن کو وراثت سے محروم کرنے کے لیے اپنی جائیداد لڑکیوں کو ہبہ کردینا جائز نہیں، موجبِ گناہ ہے ، حدیث میں اس پر سخت وعید آئی ہے ؛ البتہ اگر والد نے اپنی بیٹیوں کو اپنی جائیداد ہبہ کرکے ہر ایک کو اپنے اپنے حصے کا مالک وقابض بنادیا تھا تو لڑکیاں اپنے اپنے حصے کے جائیداد کی مالک ہوگئیں،اور اگر والد نے زبانی یا تحریری ہبہ کرنے کے بعد ان جائیداد کا مالک وقابض لڑکیوں کو نہیں بنایا تھا تو لڑکیاں ان جائیداد کی مالک نہ ہوئیں بلکہ والد کی وفات کے بعد ان کی حیثیت ترکہ کی ہوگئی ، اور مرحوم کی وفات کے وقت ان کے والد کے حیات نہ ہونے کی صورت میں بہن بھائی بھی بطور عصبہ وارث ہوں گے ۔</p><p>عن أنس رضی اللہ عنہ قال قال رسول اللہ صلی اللہ علیہ وسلم من قطع میراث وارثہ قطع اللہ میراثہ من الجنة یوم القیامة.رواہ ابن ماجة (مشکاة:244)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606016,deoband,معاملات,وراثت ووصیت
27-Sep-2021,https://darulifta-deoband.com/home/ur/inheritance-will/605992,وراثت میں حق کتنا بنتا ہے ؟,میرانام ثمینہ پر وین ہے ۔میرا مسئلہ یہ ہے کہ میری شادی محمد عادل سے نومبر ۲۰۰۹میں ہوئی تھی ، میرے ساس سسسر دونوں نہیں تھے ۔یہ فقط تین بھاء تھے ،محمد اطہر ،محمد عادل ، اور محمد عامر ، انکی کوئی بہن نہیں ہے۔محمد اطہر میرے جیٹھ تھے اور انکی بیوی شاذیہ میری جیٹھانی تھیں اور یہ دونوں لاولد تھے ۔محمد عامر میرے دیور ہیں اور ابھی انکی شادی نہیں ہوئی ہے ،میرے شوہر کا انتقال ماہ مارچ میں ہو گیا تھا ، ۲۰۰۱۵میں ۔میری ایک بیٹی عریشہ عادل ہے عمر ۱۰سال کی ہے اور ایک بیٹا محمد ارحم عادل ۵سال کا ہے بیٹا شوہر کے انتقال کے بعد پیدا ہوا تھا اور میرے شو ہر کے انتقال کے سوا سال بعد یعنی جون ۲۰۰۱۶میں میرے جیٹھ کا بھی انتقال ہو گیا تھا اور جیٹھانی بھی بیوہ ہو گئی تھیں۔میں جس گھر میں رہتی ہوں یہ میرے سسر کا تین منزلہ مکان ہے جسی زریں منزل ہال نما ہے اور یہ مشتر کہ استعمال کے لئے ہے ،پہلی منزل پے جیٹھ جیٹھانی ، دوسری منزل پر میں ہوں اور تیسری منزل پر دویر ہے ۔اب جنوری ۳۰۲۱میں میری جیٹھانی نے دوسری شادی کر لی ہے ۔شادی کے بعد اپنے پہلی منزل کے مکان میں کبھی کبھار آتی جاتی رہتی ہیں۔مگر اب تو وہ اپنے نئے شوہر کو بھی ساتھ لیکر آتی ہیں اور انکا کہنا ہے کہ گھر پر اب بھی انکا حق ہے ۔میری ساس مر حومہ کے نام کچھ جائیداد ہیں جن کے تمام کاغذات جیٹھ کے پاس رہتے تھے اور ظاہر ہے جیٹھ کے فوت ہونے کے بعد وہ تمام کاغذات جیٹھانی کے پاس ہی ہیں۔ بہر حال اس جائیداد میں پرانے کرائے دار ہیں ان مکانوں سے جو کرایہ آتا ہے وہ پیسہ دیور اپنے پاس رکھتا ہے ،ایک دو بار منگنے پر ضرور دئے ہیں ورنہ کبھی نہیں دئے ہیں ۔میرے سسر کی ایک دکان تھی جسکو تینوں بیٹوں کی آپسی رضامندی سے دو برار کے حصہ میں بانٹا گیا ایک حصہ مجھے ایک دیور کو ملا ،اور ان دونوں دکانوں کے اوپر کا حصہ جیٹھ اور جیٹھانی نے لے لیا یہ تینوں جائیداد کسی بھی بھائی کے نام پر نہیں ہیں صر ف ساس سسر کے نام پر ہے جیٹھانی کا کہنا ہے کی زیریں منزل اور تیسری منزل کی چھت یہ دونوں کی جگہ سے اپنا حق چھوڑ دیگی اور جن جائیداد سے کرایہ آتا ہے اسے بھی چھوڑ دی گی لیکن مکان اور دوکان کی اوپری جگہ سے دست بردار نہیں ہونگی ۔لہذا اب میں یہ جاننا چاہتی ہوں کہ شریعت کے حساب سے انکا کیا حق بنتا ہے ؟ اور کیا نکے نئے شوہر کا گھر میں آنا درست ہے ؟ برائے کرم میرا اور میرے دونوں بچوں کا جو بھی حق بنتا ہے ارشاد فر مائیں اور دیور ،جیٹھانی کا بھی جو حق بنتا ہے تفصیل سے بیان فر مائیں ۔,"<p>بسم الله الرحمن الرحيم</p><p> </p><p>Fatwa:35-22T/L=2/1443</p><p>&nbsp;مرنے کے بعد وراثت جلد تقسیم ہونی چاہیئے تاکہ آگے چل کر اس میں پیچیدگیاں پیدا نہ ہو ں جب آپ کے سسر اور ساس کا انتقال ہوگیا تھا اور اگر ان دونوں مرحومین کی وفات کے وقت ان کے والدین ، دادا، دادی اور نانی میں سے کوئی حیات نہیں تھا اور صرف یہی تین لڑکے ان کے شرعی وارث تھے تو ان کے متروکہ تمام مال کو ان کے تینوں بیٹوں میں برابر برابر تقسیم کرنا ضروری تھا، پس اولاً ان کا متروکہ تمام مال خواہ وہ کسی کے نام ہو تین حصوں میں منقسم ہوکر ہر بھائی ایک ایک حصے کا مالک ہوگا ، اور حصوں کی تقسیم میں بہتر صورت یہ ہے کہ مکان دکان وغیرہ کو قیمت کے اعتبار سے تین حصوں پر تقسیم کرلیں مثلا ً: تین منزلہ مکان ہے تو تینوں منزلوں کی قیمت لگائی جائے اگر کوئی زیادہ قیمت والا حصہ لینا چاہے تو وہ اپنے پاس سے دوسرے کم قیمت والوں کو کسی دوسری جائیداد میں کچھ حصہ دیدے یا نقد قیمت ادا کردے تاکہ قیمت کے اعتبار سے برابری ہوجائے اس تقسیم کے بعد آپ کے شوہر کے حصے میں آئے ہوئے حصہ کو چوبیس حصوں میں تقسیم کیا جائے گا جس میں سے تین حصے آپ کو، سات حصے آپ کی لڑکی کو اور چودہ حصے آپ کے لڑکے کو ملیں گے ۔ پس آپ اس حساب سے پورے مال و جائیداد کو تقسیم کروالیں، جہاں تک آپ کی جیٹھانی کا اپنے شوہر کو گھر میں لانے کا مسئلہ ہے تو چونکہ وہ بھی اپنے شوہر کے واسطے سے گھر میں حصہ دار ہیں اور مذکورہ بالا صورت میں ان کے شوہر کو اپنے والد سے ملنے والا حصہ اور اس کے علاوہ جو کچھ بھی انھوں نے مال وجائیداد کی شکل میں چھوڑا ہو اس کی تقسیم اس طور پر ہوگی کہ مرحوم کا تمام ترکہ /۴حصوں میں منقسم ہوکر ایک حصہ آپ کی جیٹھانی کو اور تین حصے آپ کے دیور کو ملیں گے ، مذکورہ بالا طریقہ پر تقسیم کے بعد آپ کی جیٹھانی کو جو حصہ ملے گا صرف اتنے کی وہ مالک ہوں گی ، وہ اپنے شوہر کے مکمل ترکہ کی مالک نہ ہوں گی اور نہ ہی ان کے لیے آپ کی ساس کے نام جائیداد کے کا غدات کو اپنے پاس رکھنے کا اختیار ہوگا ۔ واضح رہے کہ آپ کی جیٹھانی کو اپنے شوہر کے حصے میں سے جتنا حصہ ملے گا اس کی وہ مالک ہوں گی اور ان کو اپنے حصہ میں اپنے موجودہ شوہر کو بھی لانے کا حق ہوگا اسی طرح اگر وہ اپنے شوہر کے حصہ میں سے ملنے والے اپنے کسی خاص حصہ کو کسی دوسرے حصہ یا کسی دوسر ی چیز کو لے کر چھوڑنا چاہیں توا ن کو اس کا بھی انھیں حق ہوگا ۔</p><p>نوٹ: آپ کے دیور کا مکانوں سے ملنے والی کرایہ کی رقم کو اکیلے اپنے استعمال میں لانا درست نہیں؛ بلکہ یاتو وہ وہ ان مکانوں کو بھی اپنے والد کے تمام ورثاء میں ان کے حصص شرعیہ کے اعتبار سے تقسیم کردیں یا کرایہ کی رقم کو تمام ورثاء کے درمیان ان کے حصص کے اعتبار سے تقسیم کریں۔</p><p>دار بین جماعة أرادوا قسمتہا وفی أحد الجانبین فضل بناء فأراد أحد الشرکاء أن یکون عوض البناء الدراہم وأراد الآخر أن یکون عوضہ من الأرض فإنہ یجعل عوضہ من الأرض ولا یکلف الذی وقع البناء فی نصیبہ أن یرد بإزاء البناء من الدراہم إلا إذا تعذر فحینئذ للقاضی ذلک وإذا کان أرض أو بناء فعن أبی یوسف رحمہ اللہ تعالی أنہ یقسم کل ذلک باعتبار القیمة وعن أبی حنیفة رحمہ اللہ تعالی أنہ یقسم الأرض بالمساحة ثم یرد من وقع البناء فی نصیبہ أو من کان نصیبہ أجود دراہم علی الآخر حتی یساویہ فتدخل الدراہم فی القسمة ضرورة وعن محمد رحمہ اللہ تعالی أنہ یرد علی شریکہ بمقابلة البناء ما یساویہ من العرصة وإن بقی فضل ویتعذر تحقیق التسویة بأن لا تفی العرصة بقیمة البناء فحینئذ یرد الفضل دراہم کذا فی الکافی .(الہندیة 5/205) إذا کانت الترکة بین ورثة فأخرجوا أحدہما منہا بمال أعطوہ إیاہ والترکة عقار أو عروض صح قلیلا کان ما أعطوہ أو کثیرا.[الفتاوی الہندیة 4/ 268)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605992,deoband,معاملات,وراثت ووصیت
27-Sep-2021,https://darulifta-deoband.com/home/ur/inheritance-will/605990,میت کا قرض کیسے ادا کیا جائے؟,سوال : ایک آدمی کا اچانک انتقال ہوا اور اس نے کوئی وصیت نہیں کی، حلانکہ اس پر کچھ لین داری اور دینداری بھی ہے مگر اس کا نہ کوئی ریکارڈ ہے اور نہ ہی کوئی گواہ.اگر گواہ لانے کو کہیں گے تو وہ فرضی گواہ پیش کریں گے کیونکہ اس وقت کوئی گواہ نہیں تھا اب لوگ اس کے بچوں سے آکر اپنی رقم کا مطالبہ کرتے ہیں اور بہت بہت رقم بتلاتے ہیں جبکہ بچوں کو اتنا اندازہ ہے اتنی رقم ادھار نہیں رہی ہوگی.تو اب کس طرح اندازہ کرکے لوگوں کو قرض واپس دیا جائے کیا صورت بنے گی صحیح طریقہ بتلادیں کیا قسم کھاکر اگر وہ کچھ رقم بتائیں تو کیا انکو سچامان لیاجائے یا پھر کیا کریں؟,"<p>بسم الله الرحمن الرحيم</p><p> </p><p>Fatwa:33-24/L=2/1443</p><p>&nbsp;اچانک کسی آدمی کا ایسی حالت میں انتقا ل کرجانا کہ میت پر کسی کا قرض ہو یا خود میت کا کسی دوسرے پر قرض ہو اور مرنے والے نے قرض وغیرہ کے سلسلے میں ورثاء سے کسی طرح کی کوئی صراحت نہ کی ہو تو اس سلسلے میں حکم شرعی یہ ہے کہ جو حضرات میت کے ورثاء سے میت کے ذمہ قرض ہونے کا دعوی کررہے ہوں اوروہ اپنے دعوی پر شرعی گواہ بھی پیش کررہے ہوں(گرچہ وہ گواہ میت کے ورثاء کی نظر میں فرضی ہی کیوں نہ ہوں)تو قضائًان کا دعوی مسموع ہوگا اور ورثاء پر دعوی کے مطابق مرحوم کے کل ترکہ سے قرض کی ادائیگی لازم ہوگی؛ لیکن اگر ان میں سے کسی کے پاس گواہ نہ ہوں تو ایسی صورت میں میت کے ورثاء سے حلف لیا جائے گا اگر میت کے ورثاء حلف اٹھا لیتے ہیں تو مدعی کا دعوی ساقط ہوجائے گا اور محض اتنی رقم ورثاء پر بطور قرض لازم ہوگی جتنی کا ورثاء اقرار کررہے ہوں زائد رقم کا کوئی اعتبار نہ ہوگا ؛لیکن اگر ورثاء بھی حلف اٹھانے سے انکار کررہے ہوں تو پھر مدعی کا دعوی ثابت ہوجائے گا اور دعوی کے مطابق قرض کی ادائیگی ورثاء پر لازم ہوگی ۔</p><p>لو أن رجلا قدم رجلا إلی القاضی فقال: إن أبا ہذا توفی ولی علیہ ألف درہم فإنہ ینبغی للقاضی أن یسأل المدعی علیہ ہل مات أبوہ؟ فإن قال: نعم، سألہ عن دعوی الرجل علی أبیہ فإن أقر لہ بالدین علی أبیہ یستوفی الدین من نصیبہ وإن أنکر فأقام المدعی البینة علی ذلک تقبل ویقضی بالدین ویستوفی من الترکة لا من نصیب ہذا الوارث وإن لم تکن لہ بینة علی ذلک وأراد استحلاف ہذا الابن یستحلف علی العلم وہو قول علمائنا بأن یحلف باللہ ما تعلم أن لفلان بن فلان ہذا علی أبیک ہذا المال الذی ادعاہ وہو ألف درہم ولا شیء منہ فإن حلف انتہی الأمر، وإن نکل یستوفی الدین من نصیبہ فإن قال: لم یصل إلی من میراث أبی شیء إن صدقہ المدعی فلا شیء لہ وإن کذبہ یحلفہ علی البتات باللہ ما وصل إلیہ من مال أبیہ ہذہ الألف ولا شیء منہا فإن نکل لزمہ القضاء وإن حلف لا شیء علیہ ہذا إذا حلفہ علی الدین أولا ثم علی الوصول، فإن حلفہ علی الوصول ولم یکن المدعی حلفہ علی الدین فأراد أن یحلفہ علی الدین فقال الابن: لیس علی یمین فإن القاضی لا یقبل قولہ ویحلفہ علی العلم، وإذا أراد أن یحلفہ علی الدین أولا فقال الابن: لم یصل إلی من میراث أبی شیء ولیس علی یمین فإن صدقہ المدعی ومع ہذا أراد استحلافہ</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605990,deoband,معاملات,وراثت ووصیت
19-Aug-2021,https://darulifta-deoband.com/home/ur/inheritance-will/605846,نانا كی میراث میں والدہ كے حصہ سے متعلق سوال؟,"محترم مفتی صاحب دارالافتاء دارالعلوم دیوبند السلام علیکم 1. عرض ہے کہ میرے نانا صاحب کا ستمبر 1971 میں انتقال ہوا۔ انہوں نے چار بیٹے اور چار بیٹیاں بطور وارث چھوڑیں۔ اس کے ساتھ ہی انہوں نے کروڑوں روپے کی جائداد کء شہروں کے مہنگے علاقوں میں چھوڑی۔
(۲) نانا صاحب کا انتقال جس گھر میں ہوا وہ سالوں سے وہیں رہتے تھے اور اسی گھر میں ان کے دو بیٹے بھی ان کے ساتھ رہتے تھے۔ انتقال کے وقت ان کا سامان فرنیچر وغیرہ بھی اس گھر میں موجود تھا۔
(۳) میری والدہ ان کے وارثوں میں سے ایک وارث تھیں۔ میری والدہ کو اپنے والد کی میراث میں سے ان کا جائز اور شرعی حصہ نہیں ملا۔ ساری جائداد تین بھائیوں نے لے لی (ان دو نے جو ساتھ رہتے اور ایک جو اسی شہر میں رہتے تھے)۔ ان تینوں بھاؤں کا یہ کہنا تھا کہ ان کے والد نے تمام جائداد انہیں ھبا (گفٹ) کر دی تھی۔
(۴) اس جائداد میں سے ایک باغ میرے نانا کے انتقال کے بعد بھی انہیں کے نام تھا اور کء سالوں کے بعد اس باغ کو والدہ کے انہیں تینوں بھائیوں نے بغیر والدہ کو اطلاع دئے اور بغیر ان کی اجازت کے فروخت کر دیا اور اس فروخت سے حاصل ہونے والے پیسے میں سے بھی میری والدہ کو ان کا جائز شرعی حصہ نہیں ملا۔
(۵) کئی سال پہلے میں (والدہ کی بیٹی) نے والدہ کے علم میں لا کر اپنے دو ماموں حضرات کو نانا کی کل جائداد میں سے والدہ کا جائز شرعی حصہ ادا کرنے کے لئے خط لکھے جس کا انہوں نے کوء جواب نہیں دیا۔ باوجود کئی بار یاد دہانی کرانے کے دونوں نے بالکل خاموشی اختیار کی۔
(۶) میری نانی صاحبہ کا 1955 میں نانا صاحب کے انتقال سے کوء سولہ سال پہلے انتقال ہوگیا تھا۔ نانی صاحبہ نے وراثت میں سونا چھوڑا تھا جسے ان ہی تینوں ماموں حضرات نے بغیر میری والدہ کی اجازت کے فروخت کر دہا۔ والدہ کو کبھی نہیں معلوم ہوا کہ اس رقم کا کیا ہوا جو سونا فروخت کرنے سے حاصل ہوئی۔
(۷) مفتی صاحب میری والدہ کا بھی انتقال ہوگیا۔ انہیں اپنے والد کی وراثت میں سے کچھ نہیں ملا۔ میری والدہ نے اپنے وارثوں کے طور پر ایک بیٹا اور دو بیٹیاں چھوڑی ہیں۔ آپ سے سوال یہ ہے کہ شریعت کا والدہ کے ان کے والد کی وراثت میں ان کے جائز حصے کے بارے میں،جو انہیں کبھی نہیں ملا، اب کیا حکم ہے؟","<p>بسم الله الرحمن الرحيم</p><p> </p><p>Fatwa:494-186T/sd=1/1443</p><p>&nbsp;بشرط صحت سوال آپ کے نانا اور نانی کے ترکہ میں آپ کی والدہ کا جو شرعی حصہ بنتا ہے، والدہ کے انتقال کے بعد وہ حصہ بدستور باقی ہے، دونوں ماموں پر لازم ہے کہ وہ نانا اور نانی کے ترکہ کو شرعی حصوں کے مطابق تقسیم کریں اور جتنا حصہ آپ کی والدہ کا بنتا ہے ، وہ حصہ والدہ کے شرعی ورثاء کے حوالہ کریں، ورنہ روز قیامت سخت ماخوذ ہوں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605846,deoband,معاملات,وراثت ووصیت
16-Aug-2021,https://darulifta-deoband.com/home/ur/inheritance-will/605835,چچا اور دادا کی وفات کے بعد ان كے اہل وعیال سے وراثت کا حق مانگنا,سوال : جناب والا گزارش عرض یہ ہے کہ میرے دادا امجد علی خان (مرحوم) جو کہ انڈیا ضلع شاہ باد (یوپی ) کے رہنے والے تھے ان کی تین اولادیں تھیں ایک میرے والد اشرف علی خان (مرحوم) دوسرے میرے چچا ساجد علی خان (مرحوم) تیسری میری پھوپھی آصف جہاں (مرحومہ) میرے والد اشرف علی خان (مرحوم) سترہ سال کی عمر میں پاکستان آگئے اور یہیں اُن کی وفات ہوگئی- میرے دادا امجد علی خان (مرحوم) نے اپنی زندگی میں جائیداد کی تقسیم نہیں کی جسکی وجہ سے تمام جائیداد میرے چچا ساجد علی خان (مرحوم) کے پاس آگئی اور پھر میرے چچا نے بھی وراثت کی تقسیم نہیں کی جسکی وجہ سے ان کی وفات کے بعد جائیداداُنکے اہل خانہ کے پاس آگئی ۔ ایسی صورت میں وراثت کے حق کے دو دعویدار ہیں ایک اشرف علی خان (میر ے والد)کے اہل وعیال دوسرا آصف جہاں (میری پھوپھی) کے اہل خانہ- میرا سوال یہ ہے کہ کیا میرے چچا کی وفات کے بعد انکے گھر والوں سے جائیداد کا حق مانگنا درست اور جائز ہے ؟ چونکہ چچا کے گھر والوں کا کہنا یہ ہے کہ اگر جائیداد کا حق مانگنا تھا تو دادا اور چچا کی زندگی میں مانگنا چاہیئے تھا ان کے اہل خانہ پر کوئی فرض یا لازم نہیں کے وہ جائیداد کا بٹوارہ کریں اگروہ ایسا نہ بھی کرینگے تو کسی گناہ کے مرتکب نہیں ہوں گے چونکہ جائیداد کا بٹوارہ کرنا چچا اوردادا کی ذمہ داری تھی اور اس وقت کسی نے حصہ نہیں مانگا۔ برائے مہربانی اس بارے میں وضاحت کردیں - شکریہ,"<p>بسم الله الرحمن الرحيم</p><p> </p><p>Fatwa : 1463-382T/L=01/1443</p><p>&nbsp;ساجد علی خاں مرحوم کے گھر والوں کا قول شرعاً غلط ہے صحیح یہ ہے اور یہی قرآن کریم اور حدیث شریف کا حکم ہے کہ اگر امجد علی خاں مرحوم کی وراثت اب تک تقسیم نہیں ہوئی تو تمام ورثہ کی تفصیل لکھ کر حکم شرعی معلوم کریں اورجن جن ورثہ کا حصہ اُن (ساجد علی خاں مرحوم کے گھر والوں) کے قبضہ میں ہے ان سب اہل حقوق کے حصوں کی پوری پوری ادائیگی کردیں وراثت وغیرہ میں دوسروں کا حصہ نہ دینے اور استعمال کرنے اور کھانے پر سخت وعیدیں قرآن وحدیث میں وارد ہوئی ہیں اگر چچا مرحوم اپنی زندگی میں نہ دے سکے تو ان کے گھر والوں کے حق میں اس کا استعمال کرنا جائز نہیں اگر حقداروں نے اپنا حق چچا مرحوم کی زندگی میں نہیں مانگا تھا تب بھی یہی حکم ہے یعنی یہ کہ چچا مرحوم کے گھر والے تحقیق کرکے ہر حقدار کا حق پورا پورا اداء کردیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605835,deoband,معاملات,وراثت ووصیت
04-Aug-2021,https://darulifta-deoband.com/home/ur/inheritance-will/605665,چار بھائی اور تین بہنوں میں وراثت كی تقسیم,جناب مفتی صاحبان و دارالافتاء کے معزز ممبران، عرض یہ کہ چار بھائی ہیں چار میں سے ایک معذور ہیں جو دنیاوی کام یعنی کاروبار نہیں کرسکتا باقی تین بھائیوں نے اپنی مدد آپ الگ الگ محنت کرکے اپنے ہاتھ سے کمائی کی ان تینوں کے روز اول سے آخر تک کام اور پیسے اکٹھے نھی رہے درمیان میں گھر ماں باپ آور معذور بھائی کی اخراجات ہر ایک نے اپنے بس اور ذمی کی مطابق اٹھائے مثال کے طور بلو کے ادائیگی ایک نے کی سالن اور دوائی دوسرے پر آٹا وغیرہ تیسری پر ان تینوں بھائیوں نے جس کے کاروبار ایک دوسرے سے بلکل الگ رہا ہے یعنی پوری ذندگی میں ایگ لمحے کے لیے بھی ایک دوسرے سے شریک نہیں رہے کاروباری لیول ایک نے دوسرے کو اپنے پیسے کام بڑھانے کی نھی دی ہوں اور گھر کے اخراجات میں سب نے اپنا اپنا حصہ لیا ہے اس میں والد کی میراث میں سے ایک روپے بھی نہیں تھے نہ والد کیسے کو کاروبار کی لیے کچھ پیسے دے اب ان بھائیوں دروان تقیسم ایک دوسرے پر حق ہے کہ زیادہ پیسے والا بھائی درمیانے درجہ کی پیسہ دار بھائی کو اپنے جائدادیں یا اضافہ پیسے دی یا نھی ہیں ؟ یعنی کیسے پاس پیسے زیادہ ہو دوسرے کے پاس اور تیسری درمیانے مقدار میں اور چوتھی کی پاس جو دماغی طور پر معذور ہوں کچھ نہ ہو ماں باپ گزرے ہیں معذور بھائی کی کفالت تینوں میں کوئی کر رہا ہوگا ان کی علاوہ ان بھائیوں کی تین بہنیں بھی ہے جو شادی شدہ سب ان تقسیم کس طریقے سے کیا جائے شرعی لحاظ سے مطلب کسے کی پاس دو لاکھ روپے ہیں دوسرے کے پاس 5 لاکھ روپے ہیں کسے کے پاس 8 لاکھ روپے ہیں، مفصلہ فتوی اور جواب کی ضرورت ہے جزاکم اللہ خیرا : در اصل بات یہ ہے کہ ان چار بھائیوں کو والد نے وراثت میں کچھ نھی چھوڑا نہ تھا ان کی پاس صرف تین ہزار فٹ مکان والد کی وراثت میں رہ گیا باقی ان تینوں بھائیوں نے الگ الگ محنت کرکے کمایا کبھی ان بھائیوں نے کاروباری لیول ایک دوسرے سے نہ پیسے مانگا نہ دیا ہر ایک خالی ہاتھ سے سرمایہ بنایا : والد کیسے کو کاروبار کی لیے پیسے نہیں دیئے ۔,"<p>بسم الله الرحمن الرحيم</p><p> </p><p>Fatwa : 1162-296T/D=12/1442</p><p>&nbsp;(۱) والد صاحب نے وراثت میں مکان یا اس کے علاوہ جو چیزیں چھوڑی ہیں اور انتقال کے وقت والد صاحب کی ملکیت میں تھیں اس میں وراثت کے قانون کے مطابق ورثاء شرعی کے درمیان تقسیم ہوگی۔ اگر آپ کی والدہ اور دادا دادی والد مرحوم کی زندگی میں فوت ہوچکے تھے تو والد کا ترکہ حقوق مقدمہ علی الارث کی ادائیگی کے بعد گیارہ (11-11) حصوں میں منقسم ہوکر دو دو (2-2) حصے ہر ہر بیٹے کواور ایک ایک (1-1) حصہ ہر ہر بیٹی کو ملے گا۔</p><p>اور اگر والد کے انتقال کے وقت ان کی بیوی اور ماں باپ میں سے کوئی زندہ رہا ہو تو ا س کی صراحت کرکے دوبارہ حکم معلوم کریں اور تقسیم مذکور کو کالعدم سمجھیں۔</p><p>(۲) والد کی زندگی میں تینوں بھائیوں نے جو کچھ کمایا اور اپنی اپنی کمائی الگ الگ رکھی (جیسا کہ سوال میں مفصلا مذکور ہے) تو ہر شخص اپنی اپنی کمائی کا مالک ہوگا۔ ایک کی کمائی میں دوسرے کا کوئی حق اور شرکت نہ ہوگی۔</p><p>نوٹ: والد کی زندگی میں کمائی اکٹھا جمع کرنے یا والد کو دینے کے سلسلے میں دوسرے بھائی کا کچھ اور بیان ہو تو پھر مشترکہ سوالنامہ سب بھائی بہنوں کے دستخط سے بھیجیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605665,deoband,معاملات,وراثت ووصیت
04-Aug-2021,https://darulifta-deoband.com/home/ur/inheritance-will/605577,مرحومہ بیوی کی جائیداد كی تقسیم کامسئلہ,مرحومہ اکبری بیگم کا انتقال ہوا انہوں نے اپنے ورثاء میں والد،شوہر ، اور ایک بیٹی کو چھوڑا اب شریعت کی روشنی میں مرحومہ کا ترکہ کس طرح تقسیم ہوگا؟,"<p>بسم الله الرحمن الرحيم</p><p> </p><p>Fatwa:981-634/sd=12/1442</p><p>&nbsp;صورت مسئولہ میں مرحومہ اکبری بیگم نے جو کچھ نقدی، زیور، جائدادایا چھوٹا بڑا سامان چھوڑا ہو، اس میں سے پہلے مرحومہ کی تجہیز و تکفین کے اخراجات نکالے جائیں گے ، پھر اگر مرحومہ کے ذمہ کچھ قرض ہو تو وہ اداء کیا جائے گا، پھر اگر مرحومہ نے کوئی جائز وصیت کسی غیر وارث کے حق میں کی ہو تو 1/3 (تہائی) کی حد تک اس کے مطابق عمل کیا جائے گا ، اس کے بعد جو ترکہ بچے اس کو شرعا بار ہ حصوں میں تقسیم کیا جائے گا، جس میں سے بیٹی کو چھ حصے ، شوہر کو تین حصے اور والد کو تین حصے ملیں گے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605577,deoband,معاملات,وراثت ووصیت
04-Aug-2021,https://darulifta-deoband.com/home/ur/inheritance-will/605554,كسی نے اپنی زندگی میں اپنے بیٹے بیٹیوں كو جو زمین دے دی اس كا كیا حكم ہے؟,امید ہے آپ خیر و عافیت سے ہوں گے ۔ میرے نانا عبد الوہاب صاحب انتقال کر گئے ان کی ایک بیواہ، دو بیٹیاں اور چھ بیٹے ہیں ۔ ان کی ٹوٹل زمین تقریباً 60 ایکڑ تھی۔ عبد الوہاب نے اپنے زندگی میں میرے چھ ماموں کو 8 ایکڑ زمین تقسیم کر کے دیا اور میرے امی اور امی کی بہن یعنی میری ماسی کو تقریباً 2.5 ایکڑ ہر ایک کو زمین تقسیم کر کے دیا۔ جب کے میری امی کا حصہ زیادہ بنتا تھا۔ نانا عبد الوہاب نے اپنے اور اپنے بیوی یعنی میری نانی کے استعمال کے لیے تقریباً 8 ایکڑ زمین رکھ لیا ہے ۔ میری امی کو نانا کہتے رہے اپنی زندگی میں کہ میں نے اپنی بیٹیوں کو بس اتنا ہی حصہ دیا ہے اس سے زیادہ نہیں دوں گا جب کہ میرے نانا کو اسٹروک کی بیماری بھی ہوئی تھی اس وجہ سے بھی اتنی ہوش و حواس میں نہیں تھے ۔ اب ہم اپنے ماموں سے ٹوٹل زمین کا حصہ مانگ رہے ہیں اور وہ کھ رہے ہیں کہ پہلے والا زمین تو تقسیم ہوگیا وہ تو دوبارا تقسیم نہیں کریں گے بلکہ جو 8 ایکڑ زمین پڑی ہے اس میں سے ادھا ایکڑ آپ کی امی کو دیں گے ۔ کیا کہتے ھیں علماء اس تقسیم ورہاست پر کہ تقسیم شدہ زمین پھر سے تقسیم کی جا سکے گی یا نہیں؟ یا صرف جو زمین تقسیم نہیں کی تھی نانا نے یعنی 8 ایکڑ صرف وہی تقسیم ہوگی اور اس میں سے بھی وہ خد پورا حصہ اٹھانا چاہتے ہیں اور میری امی اور ماسی کو صرف ادھا ایکڑ دینے پر رضامند ہیں اور میرے نانی کو ایک ایکڑ دے رہے ہیں۔ میں جواب کے منتظر ہوں۔ اللّٰہ تعالیٰ آپ کا حامی و ناصر ہو آمین,"<p>بسم الله الرحمن الرحيم</p><p> </p><p>Fatwa : 1126-776/D=12/1442</p><p>&nbsp;(۱) نانا نے اپنی زندگی میں اپنے بیٹے اور بیٹیوں کو جو کچھ زمین دی وہ ہبہ کہلائے گی کیونکہ وراثت کی تقسیم مرنے کے بعد ہوتی ہے۔</p><p>ہبہ کے صحیح ہونے کے لئے شرط ہے کہ ہر ایک کا حصہ الگ کرکے اس کے قبضہ اور دخل میں دیدیا جائے اور خود بے دخل ہوجائے اگر اس طرح ہبہ کیا ہے تو جسے جس قدر زمین ہبہ کی ہے وہ اس کا مالک ہوگیا کم دیا ہو خواہ زیادہ۔</p><p>(۲) اگر ہبہ کرتے وقت ہوش و حواس نہیں تھے تو ا س کی صراحت کرکے تمام ورثا کے دستخط سے دوبارہ سوال کریں۔</p><p>(۳) اگر شرعاً ہبہ صحیح ہوگیا تو ٹوٹل زمین سے حصہ مانگنا درست نہیں ہے؛ البتہ 8 ایکڑ زمین جو نانا نانی کی ملکیت میں ان کے انتقال کے وقت تھی اس میں وراثت جاری ہوگی۔ وراثت کی تقسیم کے لئے واضح کریں کہ نانا نانی میں سے کس کا انتقال پہلے ہوا۔ پھر ہر ایک کے انتقال کے وقت اس کے ماں باپ میں سے کوئی زندہ تھا یا نہیں؟ اس کی صراحت کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605554,deoband,معاملات,وراثت ووصیت
