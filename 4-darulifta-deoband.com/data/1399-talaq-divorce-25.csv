issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/talaq-divorce/62911,چھ مہینے کے دوران اس کو کئی مرتبہ طلاق دی ہے ، ہر مرتبہ میں زیادہ پیا ہوا تھا اور ڈپریشن کی حالت میں غصہ میں ہوتا تھا,میں ہانگ کانگ میں پی ایچ ڈی کا طالب علم ہوں، میانمار کا رہنے والا ہوں، میری بیوی پہلے بدھ مذہب کی تھی، وہ مسلمان ہوگئی ہے، ہماری پانچ سال کی بیٹی ہے، طالب علم ہونے کی وجہ سے میں گھر سے دور رہتاہوں،شادی کے بعد سے گذشتہ سال تک ہمارے درمیان کوئی سنجیدہ مسئلہ نہیں تھا ، گذشتہ سال معلوم ہوا کہ طبی طورپر مجھے پرانا ڈپریشن ہے، جس کی وجہ سے میں خودکشی تک کے لیے تیار ہوجاتاہوں،مجھے شراب پینے کی عادت بھی ہے، میرا مزاج بھی تیز ہے، جب مجھے غصہ آتاہے تو میں اپنے آپ کو تکلیف پہنچا تاہوں ، سامانوں کو توڑ دیتاہوں جیسے کمپیوٹر اور موبائل ۔ جب ہم فون یا دوسرے ذریعہ سے بات کرتے ہیں تو چھوٹی چھوٹی بات پر مجھے بہت جلد جھنجھلاہٹ ہوجاتی اور بات بری طرح بگڑ جاتی ہے خاص طورپر جب کہ میں نشہ میں ہوتاہوں۔ مختصر یہ ہے کہ میں نے چھ مہینے کے دوران اس کو کئی مرتبہ طلاق دی ہے ، ہر مرتبہ میں زیادہ پیا ہوا تھا اور ڈپریشن کی حالت میں غصہ میں ہوتا تھا، بعض حالات میں مجھے یاد نہیں کہ میں نے کیا کہا اور بعض دفعہ کسی معمولی بات پر بہت زیادہ غصہ ہوگیا اور منہ سے بات نکل گئی ، میں اپنے گناہ پر اللہ سے معافی مانگتاہوں ، اب میں پانچوں وقت کی نماز پڑھتاہوں جیسا کہ پہلے پڑھتا تھا ۔ تمام باتوں کو مد نظر رکھتے ہوئے براہ کرم، بتائیں کہ کیا حکم ہے؟درج وقت میں میں نے طلاق دی ہے۔ 21/5/2015 کو ایک ساتھ دو طلاق ، 13/8/2015 کو ایک طلاق، 20/8/2015کو ایک طلاق 17/9/2015 کو ایک طلاق 11/9/2015کو تحریری شکل میں چار بالغ مسلم دوستوں کے ساتھ ؟ براہ کرم، رہنمائی فرمائیں۔,"<p>بسم الله الرحمن الرحيم</p><p> Fatwa ID: 252-289/L=3/1437-U

اگر آپ نے پہلی مرتبہ دو طلاق دینے کے بعد رجعت کرلی تھی یعنی مثل زوجین رہنے لگے تھے یا عدت مکمل ہونے سے پہلے آپ نے ایک اور طلاق دیدی تھی تو تینوں طلاقیں آپ کی بیوی پر واقع ہوگئیں اور وہ مغلظہ بائنہ ہوکر آپ پر حرام ہوگئی۔ اب بغیر حلالہ شرعی دوبارہ نکاح کرنے کی کوئی صورت نہیں ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62911,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/62886,مسئلہ خلع بذریعہ عدالت,کیا فرماتے ہیں علمائے کرام بیچ اس مسئلہ کے کہ میں نے عدالت کے ذریعے خلع لی ہے ۔ میں نے سُنا ہے کہ علمائحضرات کے نزدیک جب تک خلع پر شوہر راضی نہ ہو اور دستخط نہ کرے عدالتی خلع کا فیصلہ درست نہیں ۔میرا مسئلہ یہ ہے کہ میری شادی کو نو سال ہوگئے ہیں ۔ میرا شوہر نہایت ظالم اور الزام تراشی کرنے والا ہے ۔ میری اور میرے والد ین کی اب تک کوشش یہ رہی کہ میرا گھر آباد رہے ۔ لیکن اس ظالم کے ظلم انتہا ئپر پہنچ گئے اس لئے ایسا نہ ہو سکا ۔ اب میرے شوہر طلا ق دینے کے لئے تیار نہیں ہیں اور نہ خلع دینے کے لئے ۔ بالآخر تنگ آکر اور مجبورہو کر ہم نے عدالت کی طرف رجوع کیا ۔ عدالت نے اس کو خلع پر مجبور کیا لیکن وہ نہ مانا ’ چنانچہ عدالت نے اپنے طور پرخلع کا فیصلہ سنا دیا تو سوال یہ ہے کہ ایسی صورت میں عدالت کا فیصلہ موثر ہو گا یا نہیں ۔۔۔۔؟ اسی صورت کو مد نظر رکھتے ہوئے کہ شوہر ظالمانہ رویہ اختیار کرتے ہوئے یہ کہتا ہے کہ میں کسی قیمت پر بھی خلع نہ دوں گا تو ایسی صورت میں عورت کیا کرے ؟,"<p>بسم الله الرحمن الرحيم</p><p> Fatwa ID: 237-264/L=3/1437-U

خلع تو تراضی طرفین سے ہوتا ہے اس لیے عدالت کا یک طرفہ خلع کا فیصلہ کرنا درست نہیں، آپ کسی طرح اپنے شوہر سے طلاق لیں یا مال کا لالچ دے کر خلع کرلیں اگر آپ کا شوہر طلاق یا خلع پر راضی نہ ہو تو اپنا معاملہ مقامی شرعی پنچایت میں لے جاکر حل کرائیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62886,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62747,کچھ ناگزیر وجوہات کے بنا پر میں نے طلاق دیدی تحریری شکل میں اور اسے پوسٹ کردیا اور پھر ایک اپریل کو طلاق دیدی تحریری شکل میں اور اس کے بعد آٹھ مہینے بعد رابطہ ہوا ۔ میں یہ وپو چھنا چاہتا ہوں کہ کیا یہ تین طلاق ہوگئی یا دو ہوئی؟,میں یہ پوچھنا چاہتاہوں کہ میں نے اپنی بیوی کو جون 2014میں ایک طلاق دی تھی اور پھر اسی دن ہمارا رجوع ہوگیا اور ہم اکٹھے رہنے لگے ، پھر فروری 2015میں کچھ ناگزیر وجوہات کے بنا پر میں نے طلاق دیدی تحریری شکل میں اور اسے پوسٹ کردیا اور پھر ایک اپریل کو طلاق دیدی تحریری شکل میں اور اس کے بعد آٹھ مہینے بعد رابطہ ہوا ۔ میں یہ وپو چھنا چاہتا ہوں کہ کیا یہ تین طلاق ہوگئی یا دو ہوئی؟ اور اگر ہم ملنا چاہیں تو اس میں کیا طریقہ ہے؟,"<p>بسم الله الرحمن الرحيم</p><p> Fatwa ID: 157-157/B=3/1437-U

صورت مذکورہ میں یکے بعد دیگرے آپ نے اپنی بیوی کو تین مرتبہ طلاق دی، لہٰذا تینوں طلاقیں واقع ہوکر مغلظہ ہوگئیں، پہلی طلاق دینے کے بعد جو رجوع کیا تو اس کی وجہ سے پہلی طلاق ختم نہ ہوئی وہ شمار ہوگی، اب بیوی آپ کے لیے حرام ہوگئی، اب حلالہ شرعی کے علاوہ اور کوئی صورت دوبارہ بیوی کو رکھنے کی نہیں ہے۔دوسری طلاق کے بعد یکم اپریل ۲۰۱۵ء تک تین حیض مکمل گذرگئے ہوں تو سوال دوبارہ کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62747,deoband,معاشرت,طلاق و خلع
30-Aug-2020,https://darulifta-deoband.com/home/ur/talaq-divorce/62695,رجعت اور رجوع میں فرق,"زید سے ایک طلاق رجعی واقع ہو گئی اس نے بیوی سے ہم بستری کر لی ایک مہینہ کے اسے فتوی سے معلوم پڑا کی مذکورہ طلاق رجعی تھی ۔ویسے تو عملی طور پر رجوع ہو چکا تھا ۔پر اس کو اور مضبوط بنانے کے لئے زید نے قولی طور پر بھی رجوع کرنا چاہا ۔لیکن لفظ ""رجعت"" کی جگہ اس نے لفظ ""رجوع "" کہا اس نے یہ جملہ ادا کیا ""میں نے اپنی بیوی سے رجوع کر لیا ہے "" پھر فتوی کی تحریر پڑھی جس میں لفظ ""رجعت"" کا ذکر ہے اب زید کی سمجھ میں نہیں آ رہا ہے کی اس سے کہیں طلاق تو سرزد نہیں ہو گئی ؟ جب کہ مقصد رجوع کرنا تھا- مہربانی کر کے جتنی جلدی ہو سکے جواب عنایت فرما دیں بڑی مہربانی ہوگی-","<p>بسم الله الرحمن الرحيم</p><p> Fatwa ID: 153-153/M=3/1437-U

زید نے لفظ ”رجعت“ کی جگہ لفظ ”رجوع“ کہا تب بھی کوئی حرج نہیں، دونوں کا مطلب ایک ہی ہے، پس صورت مسئولہ میں رجعت درست ہوگئی، گھبرانے کی بات نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62695,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62687,مجھے میرے شوہر نے فون پر غصے میں دو بار یہ بولا میں تجھے فارغ کرتا ہوں اور ایک بار یہ کہا تو میری طرف سے آزاد ہے . اور وہ کہتا ہے کہ میں نے طلاق کی نیت سے نہیں کہا تھا میں ڈرانے کے لئے کہ رہا تھا اور ایک بار یہ کہا جا شادی کر لے جب یہ کہا تھا کہ تو میری طرف سے آزاد ہے وہ کہتا ہے کہ میں قرآن پر بھی ہاتھ رکھ کے کہہ سکتا ہوں کہ میں نے تجھے طلاق کی نیت سے نہیں کہا۔ اب مجھ نہیں پتا کہ وہ قرآن پر جھوٹ کا ہاتھ رکھ رہا تھا یا سچ کا ؟پلیز مجھے بتائیں کہ طلاق ہوئی کہ نہیں؟,مجھے میرے شوہر نے فون پر غصے میں دو بار یہ بولا میں تجھے فارغ کرتا ہوں اور ایک بار یہ کہا تو میری طرف سے آزاد ہے . اور وہ کہتا ہے کہ میں نے طلاق کی نیت سے نہیں کہا تھا میں ڈرانے کے لئے کہ رہا تھا اور ایک بار یہ کہا جا شادی کر لے جب یہ کہا تھا کہ تو میری طرف سے آزاد ہے وہ کہتا ہے کہ میں قرآن پر بھی ہاتھ رکھ کے کہہ سکتا ہوں کہ میں نے تجھے طلاق کی نیت سے نہیں کہا۔ اب مجھ نہیں پتا کہ وہ قرآن پر جھوٹ کا ہاتھ رکھ رہا تھا یا سچ کا ؟پلیز مجھے بتائیں کہ طلاق ہوئی کہ نہیں؟,"<p>بسم الله الرحمن الرحيم</p><p> Fatwa ID: 168-162/Sn=3/1437-U

”میں تجھے فارغ کرتا ہوں“ کنایاتِ طلاق میں سے ہے، ان سے وقوعِ طلاق نیت پر موقوف ہے، اگر آپ کے شوہر نے ان الفاظ سے واقعةً طلاق کی نیت نہیں کی تھی تو ان سے کوئی طلاق واقع نہیں ہوئی، اس سلسلے میں شوہر کی بات بہ حلف معتبر ہے، اسی طرح ”جا شادی کرلے“ یہ بھی کنایات میں سے ہے، اگر اسے تو ”میری طرف سے آزاد ہے“ کے نتیجے کے طور پر نہیں؛ بلکہ مستقلاً کہا ہو تب بھی بلانیت اس سے کوئی طلاق واقع نہ ہوگی، البتہ ”تو میری طرف سے آزاد ہے“ اس سے ایک طلاق رجعی پڑی؛ اس لیے کہ یہ بمنزلہٴ صریح ہے، اس سے بلا نیت بھی طلاق واقع ہوجاتی ہے؛ لہٰذا اس سلسلے میں شوہر کے عدمِ طلاق کی نیت غیرمعتبر ہے۔ خلاصہ یہ ہے کہ بہ شرطِ صحت سوال صورت مسئولہ میں صرف ایک طلاق رجعی پڑی عدت کے اندر شوہر رجعت کرسکتا ہے، عدت گذرجانے پر آپ بائنہ ہوجائیں گی اور شوہر کے لیے ”رجعت“ کی گنجائش نہ رہے گی، البتہ باہم رضامندی سے دوبارہ نکاح ہوسکتا ہے۔ دیکھیں: خیر الفتاوی (۵/ ۱۳۲) اور شامی میں ہے: ․․․ تزوجي کنایة مثل اذہبي فیحتاج إلی النیة الخ (شامي: ۴/ ۵۵۱، ط: زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62687,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62660,زید نے کچھ سال پہلے اپنی اہلیہ سے کہا کہ اگر تو اپنی فلاں بہن سے بات کریگی تو تجھے تینوں طلاق لیکن اب زید چاہتا ہے کی اسکی اہلیہ اپنی بھن سے بات کرے ۔ تو کیا زید کی اہلیہ اپنی فلاں بھن سے بات کریگی تو طلاق ہو جاے گا ؟,زید نے کچھ سال پہلے اپنی اہلیہ سے کہا کہ اگر تو اپنی فلاں بہن سے بات کریگی تو تجھے تینوں طلاق لیکن اب زید چاہتا ہے کی اسکی اہلیہ اپنی بھن سے بات کرے ۔ تو کیا زید کی اہلیہ اپنی فلاں بھن سے بات کریگی تو طلاق ہو جاے گا ؟,"<p>بسم الله الرحمن الرحيم</p><p> Fatwa ID: 277-277/M=3/1437-U

صورت مسئولہ میں زید کی اہلیہ اپنی فلاں بہن سے بات کرے گی تو حسب تعلیق اس پر تینوں طلاقیں پڑجائیں گی، تین طلاق سے بچنے کا حیلہ یہ ہے کہ زید اپنی اہلیہ کو ایک طلاق دے کر چھوڑدے جب عدت پوری ہوجائے تب اہلیہ اپنی بہن سے بات کرلے پھر زید اس سے نکاح کرلے اس تدبیر سے تعلیق ختم ہوجائے گی اور بیوی مغلظہ بائنہ ہونے سے بچ جائے گی۔ درمختار وغیرہ میں یہ حیلہ مذکور ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62660,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/62610,لفظِ ”طلاق دیدوں گا“ سے كیا طلاق واقع ہوجائے گی؟,ایک خاتون اور انکے شوہر میں کسی بات پر جھگڑا ہوا۔ شوہر نے انتہائی غصہ کے عالم میں ‘میں طلاق دے دوں گا طلاق طلاق طلاق’ کہا۔ شوہر کا کہنا ہے کہ اس وقت غصہ کی وجہ سے الفاظ پر ان کا کنٹرول نہ رہا تھا اور انھوں نے دے دوں گا کی وضاحت کے طور پر اور بلا ارادہ غصہ کے عالم میں اس بات پر زور دینے کے لئے الفاظ دہرائے ۔ انکا مستقبل میں بھی طلاق دینے کا ارادہ نہیں تھا۔ طلاق دے دوں گا کہنے سے بس ڈرانا مقصود تھا۔ ۔ وہ اس بات پر مصر ہیں کہ کیونکہ انھوں نے دے دوں گا کہا، دے دی نہیں کہا تو ایسا کوئی معاملہ ہوا ہی نہیں۔ مہربانی فرماکر بتائیں کہ اس معاملہ میں شرعی حکم کیا ہوگا، جزاک اللہ,"<p>بسم الله الرحمن الرحيم</p><p> Fatwa ID: 162-178/L=3/1437-U

لفظِ ”طلاق دیدوں گا“ سے کوئی طلاق بیوی پر واقع نہیں ہوئی؛ کیونکہ یہ وعدہ طلاق اور طلاق کی دھمکی کے الفاظ ہیں جن سے طلاق واقع نہیں ہوتی، اس کے بعد جو تین مرتبہ شوہر نے طلاق، طلاق، طلاق کے الفاظ کہے ہیں اگر وہ متصلاً کہے ہیں اور طلاق دیدوں گا کی تاکید کے طور پر کہے ہیں فی الحال طلاق دینے کی نیت سے نہیں کہے ہیں تو ان سے بھی کوئی طلاق بیوی پر واقع نہ ہوئی۔ (ہکذا فی نظام الفتاوی: ۲/ ۱۷۱، ۱۷۲)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62610,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62477,کیا کسی مرد کو صرف تین طلاق کا حق حاصل ہے ؟,۱- کیا کسی مرد کو صرف تین طلاق کا حق حاصل ہے ؟ یہ تین حق ایک بیوی کے ہونگے یا اپنی زندگی میں جتنے نکاح وو کریگا سبکے تین - تین حق ہیں؟؟ ( تین طلاق سے مرد ایک بار میں تین طلاق نہیں ) ۲ - جب کوئی شخص اپنی بیوی کو طلاق دے دیتا ہے تو وہ تو غیر خاتون ہو جاے گی ، اگر اس سے پھر نکاح کیا جائے اور کسی وجہ سے پھر طلاق دی جائے تو یہ اسکے لیں دوسری طلاق کیوں کرہوگی ؟,"<p>بسم الله الرحمن الرحيم</p><p> Fatwa ID: 83-83/M=2/1437-U

(۱) شریعت میں طلاق دینے کا حق مرد کو حاصل ہے اور تین طلاق کا حق صرف ایک بیوی کے متعلق ہے، اگر کسی کے نکاح میں دو یا تین بیویاں ہیں تو وہ ہربیوی کو الگ الگ تین طلاق دینے کا حق رکھتا ہے اور ایک مرد بیک وقت چار شادیاں کرسکتا ہے، اس سے زائد نہیں۔
(۲) اس میں یہ واضح نہیں کہ کوئی شخص اپنی بیوی کو کتنی طلاق دیتا ہے؟ طلاق ایک بھی دی جاتی ہے دو بھی اور تین بھی، اور ہرایک کا حکم علیحدہ علیحدہ ہے، پھر طلاق رجعی اور بائن کے حکم میں بھی فرق ہے اگر کوئی شخص اپنی بیوی کو تین طلاق مغلظہ دیدے تو بیوی اس کے لیے اجنبیہ ہوجاتی ہے اور رشتہٴ زوجیت بالکلیہ ختم ہوجاتا ہے اس کے بعد حلالہ شرعی کے بعد اگر عورت پھر سابق شوہر کی زوجیت میں آتی ہے تو سابق شوہر از سر نو تین طلاق کا مالک ہوجاتا ہے اور اگر کوئی شخص بیوی کو صرف ایک طلاق رجعی دیتا ہے تو اس میں عدت کے اندر رجوع کا حق رہتا ہے اگر مرد عدت میں رجوع کرلے تو دوبارہ نکاح کی ضرورت نہیں پڑتی بلکہ وہ بدستور بیوی برقرار رہتی ہے، اور اگر ایک طلاق بائن دیتا ہے تو اس سے نکاح ٹوٹ جاتا ہے دوبارہ عورت اگر اُسی مرد کے نکاح میں آنا چاہتی ہے تو نکاح جدید کے ذریعہ آسکتی ہے اس میں حلالہ شرعیہ کی ضرورت نہیں، الغرض شوہر جتنی اور جونسی طلاق دے گا اتنی ہی اور اسی نوعیت کا حکم ملے گا، اس کو واضح کرکے سوال کرنا چاہیے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62477,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/62434,میں کبہی بہی تم سے نکاح کروں تم اسی وقت مجھ پہ تین دفعہ طلاق ہو,ایک آدمی اس لڑکی کو جس سے وہ نکاح کرنا چاہتا ہے نکاح سے پہلے بذریعہ موبائل میسیج یہ لکھ کر بھیجنا چائے (میں کبہی بہی تم سے نکاح کروں تم اسی وقت مجھ پہ تین دفعہ طلاق ہو) اور یہ پیغام لکہنے کے بعد وہ سوچنے لگ جائے کہ یہ پیغام بہیجوں یا نہیں اور اسکا دل ودماغ متفق ہو جاتا ہے کہ یہ پیغام نہیں بہیجتا اور ایسی کوئی بات نہیں کرتا اور وہ اپنے غصہ پہ قابو پا لیتا ہے اور اس پیغام کو نہ بھیجنے کی غرض سے کینسل کرنا چاہتا ہے ۔ کینسل اور بہیجنے والا بٹن اوپر نیچے ایک ساتھ ملے ہوئے ہیں وہ کینسل والا بٹن دبانے لگتا ہے مگرغلطی سے بیجہنے والے بٹن پہ ہاتھ لگ جاتا ہے اور میسج چلا جاتا ہے ۔ لیکن جسکوبہیجاجب اسے پوچھا گیا تواس نے کہاکہ اس نے جب میسج پڑہنا شروع کیا(میں کبھی بہی تم سے نکاح)اتناپڑہنے کے بعدچہوڑ دیااورمجھے پتابھی نہیں تھاکہ آگے کیا لکھاہواتھااورمیسج ڈیلیٹ کردیا۔تو آیا اس صورت میں اب نکاح کے بعد طلاق ہو جائے گی یا نہیں۔ اگرہوگی تو کونسی طلاق ہو گی اور اب نکاح کی کوئی صورت نکل سکے گی اس لڑکی سے یا نہیں؟,"<p>بسم الله الرحمن الرحيم</p><p> Fatwa ID: 219-292/N=3/1437-U

(۱-۳) صورت مسئولہ میں اگر شخص مذکور نے یہ الفاظ: ”میں کبھی بھی تم سے نکاح کروں تو اسی وقت مجھ پر تین دفعہ طلاق ہو“، میسج میں تعلیق طلاق کی نیت سے لکھے اور ”مجھ پر تین دفعہ طلاق“ کی تعبیر اس کے عرف ومحاورہ میں طلاق کے لیے استعمال ہوتی ہے تو لکھنے کے ساتھ ہی یہ قسم منعقد ہوگئی؛ کیونکہ اس تعلیق میں بھیجنے یا پہنچنے کی کوئی شرط نہیں لگائی گئی ہے، پس یہ شخص جب کبھی اس لڑی سے نکاح کرے گا تو نکاح کرتے ہی اس پر تین طلاقیں واقع ہوجائیں گی، وہ لڑکی حرمت غلیظہ کے ساتھ اس پر حرام ہوجائے گی اور آئندہ حلالہ شرعی سے پہلے دونوں کے درمیان دوبارہ نکاح کی شرعاً کوئی صورت نہ ہوگی، البتہ ایک بار طلاق کی شرط پائے جانے پر قسم ختم ہوجائے گی؛ لہٰذا یہ شخص اگرحلالہ کے بعد اسی لڑکی سے دوبارہ نکاح کرے گا تو اب اس پر کوئی طلاق واقع نہ ہوگی۔ اور اگر یہ شخص پہلی مرتبہ خود نکاح نہ کرے؛ بلکہ کوئی شخص اس کی جانب سے فضولی بن کر اس کا اس لڑکی سے نکاح کرادے، اس کے بعد اس شخص کو جب معلوم ہو تو یہ زبان سے نکاح کی اجازت نہ دے؛ بلکہ خاموش رہے اور لڑکی کے پاس مکمل مہر یا اس کا کچھ حصہ بھیج دے اور وہ بھیجا ہوا لڑکی کے پاس پہنچ جائے یا یہ شخص کسی کاغذ پر نکاح کی اجازت لکھ دے تو یہ نکاح ہوجائے گا اور اس لڑکی پر کوئی طلاق بھی واقع نہ ہوگی، قال فی الدر (مع الرد، أول کتاب الطلاق ۴: ۴۵۶ط مکتبة زکریا دیوبند): وإن کانت مستبینة لکنھا غیر مرسومة إن نوی الطلاق یقع وإلا لا، وإن کانت مرسومة یقع الطلاق نوی أو لم ینو، ثم المرسومة لا تخلو بأن کتب: أما بعد فأنت طالق فکما کتب ھذا یقع الطلاق وتلزمھا العدة من وقت الکتابة، وإن علق طلاقھا بمجییٴ الکتاب بأن کتب إذا جاء ک کتابي فأنت طالق فجاء ھا الکتاب فقرأتہ أو لم تقرأ یقع الطلاق کذا فی الخلاصة ط اھ، وقال فی ۵: ۶۷۲ منہ: حلف لا یتزوج فزوجہ فضولي فأجاز بالقول حنث وبالفعل ومنہ الکتابة خلافاً لابن سماعة لا یحنث اھ، وانظر الرد أیضاً۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62434,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62393,مجھے یہ پوچھنا ہے کہ میری کزن (رشتہ میں بہن) کے شوہر سعودی میں کام کررہے ہیں، اور دونوں کی آپس میں بنتی نہیں ہے شوہر کے گھروالوں کی جہ سے۔ اب ان کے شوہر نے سعودی سے ایس ایم ایس کیا ہے، ایس ایم ایس کے اصل الفاظ یہ ہیں :,مجھے یہ پوچھنا ہے کہ میری کزن (رشتہ میں بہن) کے شوہر سعودی میں کام کررہے ہیں، اور دونوں کی آپس میں بنتی نہیں ہے شوہر کے گھروالوں کی جہ سے۔ اب ان کے شوہر نے سعودی سے ایس ایم ایس کیا ہے، ایس ایم ایس کے اصل الفاظ یہ ہیں : ”ریحان خان طلاق طلاق طلاق، اب کوئی فاہدہ نہیں، میں نے یہاں پر دوسری شادی کرلی ہے، تمہارا کھیل ختم ، چاہو تو گھر والوں سے بول کر تم کو نیچے روم میں شفٹ کرواسکتاہوں، میری یہ بیوی اوپر روم میں رہے گی اور تم نیچے ، ورانہ اپنا سامان لے اور نکل لے “۔ یہ ایس ایم ایس انہوں نے بھیجا تھا ، لیکن انہوں نے دوسری شادی نہیں کی ہے۔ اور اب وہ انڈیا اپنے گھر آگیا ہے، اور وہ کہہ رہاہے کہ یہ ایس ایم ایس انہوں نے نہیں بھیجا تھا اور میں اپنے بچوں کے ساتھ رہنا چاہتاہوں ۔ آپ بتائیں کہ یہ طلاق ہو ئی یا نہیں؟,"<p>بسم الله الرحمن الرحيم</p><p> Fatwa ID: 276-276/B=3/1437-U

اس کی اچھی طرح تحقیق کرلی جائے کبھی وہ جھوٹ بول رہا ہو جب شوہر کے انکار سے پورا اطمینان حاصل ہوجائے اور اس کی قسم سے بھی پورا اطمینان حاصل ہوجائے تو پھر شوہر کی بات تسلیم کی جاسکتی ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62393,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62314,کچھ دن پہلے میری بیگم اور بھائی کی کسی بات پر لڑائی ہوگی تو میں نے اپنی امی کو کہا کہ میں نے اسے نہیں رکھنا ، وہ اپنے امی ابو کے گھر جاکے رہے ، یا پھر اسے مکان کرایہ لے کر دو ، یہ وہیں رہے ، یہاں ان کا گذارا نہیں ہوسکتاہے؟تو کیا اس سے طلاق ہوگئی؟,میرا سوال یہ ہے کہ کچھ دن پہلے میری بیگم اور بھائی کی کسی بات پر لڑائی ہوگی تو میں نے اپنی امی کو کہا کہ میں نے اسے نہیں رکھنا ، وہ اپنے امی ابو کے گھر جاکے رہے ، یا پھر اسے مکان کرایہ لے کر دو ، یہ وہیں رہے ، یہاں ان کا گذارا نہیں ہوسکتاہے؟تو کیا اس سے طلاق ہوگئی؟,"<p>بسم الله الرحمن الرحيم</p><p> Fatwa ID: 272-272/B=3/1437-U

جو جملہ آپ نے فرمایا ہے یہ ایقاعِ طلاق کا جملہ نہیں ہے، ان جملوں سے کوئی طلاق واقع نہ ہوئی، آپ کا نکاح آپ کی بیگم کے ساتھ بدستور باقی ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62314,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62275,حساس موضوع تھا۔ شوہر نے انتہائی غصہ کے عالم میں کہا ‘میں تمہیں طلاق دے دوں گا۔ طلاق طلاق طلاق۔’ اسی وقت بیوی نے شوہر سے پوچھا ‘کیا آپ نے مجھے طلاق دے دی۔,شوہر اور بیوی میں کسی بات پر جھگڑا ہوا جو شوہر کے لئے حساس موضوع تھا۔ شوہر نے انتہائی غصہ کے عالم میں کہا ‘میں تمہیں طلاق دے دوں گا۔ طلاق طلاق طلاق۔’ اسی وقت بیوی نے شوہر سے پوچھا ‘کیا آپ نے مجھے طلاق دے دی۔ اگر ایسا ہے تو میں یہاں نہیں رہ سکتی، مجھے یہاں سے جانا ہوگا۔’ شوہر نے کہا ‘ میں نے تمہیں طلاق نہیں دی۔’ اس کے بعد انھوں نے بیوی کی کافی منت سماجت کی کہ نہ ہی انھوں نے طلاق دی اور نہ ان کا ایسا کوئی ارادہ تھا۔ جو جملہ انھوں نے کہا وہ غصہ میں ان کے منہ سے نکل گیا اور ان کا مقصد بیوی کو ڈرانا تھا تاکہ وہ باز آئے ۔ اور انھوں نے ‘دے دوں گا’ کے الفاظ استعمال کئے ‘دے دی’ نہیں کہا۔ شوہر اور بیوی دونوں ہی علحدگی نہیں چاہتے ہیں۔ لیکن بیوی کو یہ پریشانی لاحق ہے کہ شوہر نے تین مرتبہ‘ طلاق’ کا لفظ استعمال کیا ، کہیں ان کے ساتھ رہتے ہوئے وہ گناہ کی مرتکب تو نہیں ہو رہی ہے ۔ مہربانی فرما کر شریعت کے حوالے سے ان کی الجھن دور کریں۔شوہر کا بار بار یہی کہنا ہے کہ نہ انھوں نے طلاق دی اور نہ ہی ان کا طلاق دینے کا ارادہ تھا۔ برائے مہربانی تفصیل سے جواب دے کر ممنون فرمائیں۔,"<p>بسم الله الرحمن الرحيم</p><p> Fatwa ID: 73-85/N=2/1437-U
 
بشرط صحت سوال صورت مسئولہ میں شوہر نے پہلے اپنی بیوی کو طلاق کی دھمکی دی، اس کے بعد اس دھمکی کو پورا کرتے ہوئے تین بار طلاق، طلاق، طلاق کہہ دیا ، اردو استعمال اور محاورہ کے پیش نظر یہی احتمال راجح وقوی ہے(مستفاد: کفایت المفتی ۶: ۳۸۹، جواب: ۳۷۱، مطبوعہ: مکتبہ زکریا دیوبند) ، اور طلاق کے الفاظ میں عورت کی جانب صریح نسبت ضروری نہیں ،معنوی نسبت بھی کافی ہوتی ہے اور صورت مسئولہ میں سباق کی روشنی میں معنوی نسبت پائی جارہی ہے اور صریح الفاظ میں نیت کی ضرورت نہیں ہوتی ؛بلکہ اگر ڈرانے ،دھمکانے کی نیت ہو تب بھی طلاق واقع ہوجاتی ہے ؛ اس لیے صورت مسئولہ میں عورت پر تین طلاقیں واقع ہوگئیں،وہ اپنے شوہر پر حرمت غلیظہ کے ساتھ حرام ہوگئی اور اب حلالہ شرعی سے پہلے دونوں کے درمیان دوبارہ نکاح کی شرعاً کوئی صورت نہیں رہی، قال فی الفتاوی الھندیة (کتاب الطلاق،الباب الثاني في إیقاع الطلاق، الفصل السابع فی الطلاق بالألفاظ الفارسیة۱:۳۸۴ط مکتبة زکریا دیوبند):سئل نجم الدین عن رجل قال لامرأتہ :اذھبي إلی بیت أمک،فقالت: طلاق دہ تا بروم،فقال:تو برو من طلاق دمادم فرستم،قال: لا تطلق؛لأنہ وعد کذا فی الخلاصة اھ،وقال فی الدر (مع الرد، کتاب الطلاق، باب الصریح ۴:۴۸۵ - ۴۶۱ ط مکتبة زکریا دیوبند):ویقع بھا أي بھذہ الألفاظ وما بمعناھا من الصریح ……وإن نوی خلافھا …… أو لم ینو شیئاً اھ ،وفی الرد(ص ۴۵۸):ولا یلزم کون الإضافة صریحة في کلامہ الخ، وقال اللہ تعالی: فإن طلقھا فلا تحل لہ من بعد حتی تنکح زوجاغیرہ الآیة( سورہ بقرہ آیت: ۲۳۰)،وجاء عند أبي داود في سننہ في روایة عیاض بن عبد اللہ الفھري وغیرہ عن ابن شھاب عن سھل بن سعد قال: فطلقھا ثلاث تطلیقات عند رسول اللہ صلی اللہ علیہ وسلم، فأنفذہ رسول اللہ صلی اللہ علیہ وسلم،وکان ما صنع عند النبي صلی اللہ علیہ وسلم سنة(سنن أبي داود،کتاب الطلاق،باب فی اللعان ص۳۰۶،ط: المکتبة الأشرفیة، دیوبند)۔وقال في بدائع الصنائع(کتاب الطلاق۳: ۲۹۵ ط:مکتبة زکریا دیوبند):وأما الطلقات الثلاث فحکمھا الأصلي ھو زوال الملک وزوال حل المحلیة أیضاً حتی لا یجوز لہ نکاحھا قبل التزوج بزوج آخر لقولہ عز وجل ﴿ فإن طلقھا فلا تحل لہ من بعد حتی تنکح زوجاً غیرہ ﴾،وسواء طلقھا ثلاثا متفرقاً أو جملة واحدة الخ۔وقال الجصاص الرازي في أحکام القرآن (۲: ۸۵ط:دار إحیاء التراث العربي، بیروت، لبنان): …………فالکتاب والسنة وإجماع السلف توجب إیقاع الثلاث معاً وإن کانت معصیة اھ، وجاء في مجلة البحوث الإسلامیة(المجلد الأول العدد الثالث سنة ۱۳۹۷الھجریة، حکم الطلاق الثلاث بلفظ واحد ص ۱۲۴- ۱۳۹):المسألة الثانیة فیما یترتب علی إیقاع الطلاق الثلاث بلفظ واحد؛ وفیہ مذاھب:المذھب الأول أنہ یقع ثلاثا وھو مذھب جمھور العلماء من الصحابة والتابعین ومن بعدھم، وقد استدلوا لذلک بأدلة من الکتاب والسنة والآثار والإجماع والقیاس … اھ،وقال فی الفتاوی الھندیة( کتاب الطلاق، باب فی الرجعة، فصل في ما تحل بہ المطلقة ومایتصل بہ۱: ۴۷۳، ط: مکتبة زکریا دیوبند):وإن کان الطلاق ثلاثاً فی الحرة…لم تحل لہ حتی تنکح زوجا غیرہ نکاحا صحیحا ویدخل بھا ثم یطلقھا أو یموت عنھا کذا فی الھدایة اھ۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62275,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62265,طلاق كا میسیج,میں دو مہینے پہلے موبائل سے کچھ نمبر پر لڑائی جھگڑے کی وجہ سے میسج کیا کہ ”میں اپنی بیوی ” عظمی اکرم کو دو اور تین طلاق اس کے اپنے کئے گئے مطالبے پر دیتاہوں“ اور مزید پھر میں نے اپنے سسر کو فون کرکے بھی اطلاع دی کہ میں آپ کی بیٹی کو دو اور تین طلاق دے چکاہوں۔اور میں نے تحریر ی طلاق بھی لکھ لی تھی ، لیکن صرف دو لوگوں کے پاس تحریر موجود ہے جس میں یہی لکھا تھا کہ کوئی گنجائش شریعت میں باقی ہے یا نہیں؟,"<p>بسم الله الرحمن الرحيم</p><p> Fatwa ID: 83-83/Sd=2/1437-U

صورت مسئولہ میں جب کہ آپ نے اپنی بیوی کو میسج میں یہ لکھ کر بھیج دیا کہ ”میں اپنی بیوی ’عظمی اکرم‘ کو دو او تین طلاق اس کے اپنے کیے گئے مطالبے پر دیتا ہوں“ اور پھر آپ نے اپنے سسر کے سامنے فون پر تین طلاق دینے کا اقرار بھی کرلیا، نیز تحریری طور پر بھی طلاق دیدی، تو بلاشبہ آپ کی بیوی مسماة ”عظمی اکرم“ پر تین طلاقیں واقع ہوگئیں اور وہ مغظلہ بائنہ ہوگئی، اب حلالہ شرعی کے بغیر آپ اس سے دوبارہ نکاح نہیں کرسکتے ہیں۔
قال اللّٰہ تعالی: فان طَلَّقَہا فَلَاتَحِلُّ لَہ مِن بَعدُ حَتّٰی تَنکِحَ زَوجاً غَیرَہ۔ (البقرة: ۲۳۰) عن عائشة رضي اللّٰہ عنہا أن رجلاً طلق امرأتہ ثلاثاً، فتزوجت، فطلق، فسأل النبي صلی اللّٰہ علیہ وسلم أتحل للأول؟ قال: لا، حتی یذوق عسیلتہا کما ذاق الأول۔ (صحیح البخاري: ۲/ ۷۹۱، کتاب الطلاق، باب من أجاز طلاق الثلاث) واذا کان الطلاق ثلاثاً في الحرة و ثنتین في الأمة، لم تحل لہ حتی تنکح زوجاً غیرہ نکاحاً صحیحاً، و یدخل بہا، ثم یطلقہا، أو یموت عنہا۔ (الفتاوی الہندیة: ۱/ ۴۷۳، کتاب الطلاق، الباب السادس في الرجعة، فصل فیما تحل بہ المطلقة) قال العیني: ذہب جماہیر العلماء من التابعین ومن بعدہم، منہم الأوزاعي والنخعي، والثوري، و أبوحنیفة، و أصحابہ، والشافعي، وأصحابہ، و أحمد، و أصحابہ، و اسحاق، و أبوثور، و أبوعبیدة، وآخرون کثیرون رحمہم اللّٰہ تعالی علی أن من طلق امرأتہ ثلاثاً، وقعن؛ ولکنہ یأثم۔ عمدة القاري: ۲/ ۲۳۳، کتاب الطلاق، باب من أجاز طلاق الثلاث، ط: بیروت) وقال في الہندیة: وإن کانت مرسومةً، یقع الطلاق نوی أو لم ینو․ (رد المحتار علی الدر المختار: ۴/۴۶۵، ط: زکریا، دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62265,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62256,کیا طلاق ہو گئی,کچھ دن قبل میری زوجہ سے میرا جھگڑا ہوکیا اور وہ اپنے میکے چلی گئی مورخہ 20 کو رات 10 بجے میں نے فوون کر کے کہا ،،اگر تم کل گھر نہ آئی تو تم فارغ ہو ؛،، مورخہ 21 کو رات 10 بجے اس کے گھر سے اسے لے کر آ گیا اب کیا طلاق واقع ہو گئی آپ رہنمائی فرمائیں۔,"<p>بسم الله الرحمن الرحيم</p><p> Fatwa ID: 131-131/Sd=3/1437-U

صورت مسئولہ میں جب کہ شوہر موٴرخہ ۲۱/ تاریخ کی رات میں بیوی کو اپنے گھر لے آیا تو ایسی صورت میں کوئی طلاق واقع نہیں ہوئی۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62256,deoband,معاشرت,طلاق و خلع
30-Aug-2020,https://darulifta-deoband.com/home/ur/talaq-divorce/62249,طلاق مشروط,"کیا فرماتے ہیں علمائے دین اور مفتیان کرام مسئلہ ہذا کے بارے میں (۱) زید اپنی یبوی سے کہتا ہے کہ ""اگر تو نے تعزیہ داری اور مزار پرستی کی تو تو آزاد ہے ۔ "" بیوی نے بات مان لی اور ان دونوں چیزوں سے باز رہنے لگی ۔ ایک مہینہ بعد زید کو بیوی پر ترس آتا ہے تو زید کہتا ہے "" اگر تو نے تعزیہ داری اور مزار پرستی نہیں کی تو تو آزاد ہے "" اب اس سلسلیہ میں شرعی حکم کیا ہے ؟ (۲) زید اپنی بیوی سے کہتا ہے "" اگر تو نے کوئی بدعت والا کام کیا تو تو آزاد ہے "" تو زید کی بیوی کس کس کام سے دور رہے تا کہ زید کی شرط کو نہ توڑ پائے جب کہ زید کی بیوی کو تمام بدعات کی جانکاری بھی نہیں ۔اور نہ وہ اس قابل ہے کہ بحث و تحقیق کرکے بدعت کی جانکاری کر سکے ۔ العبد ،عمر خان لکھنؤ","<p>بسم الله الرحمن الرحيم</p><p> Fatwa ID: 44-53/N=2/1437-U

(۱): صورت مسئولہ میں زید کی بیوی جب بھی تعزیہ داری اور مزار پرستی کرے گی تو اس پر ایک طلاق رجعی واقع ہوجائے گی، اور اگر اس نے اپنی ما بقیہ زندگی میں ایک بار بھی تعزیہ داری اور مزار پرستی نہیں کی تو زندگی کی آخری سانس کے وقت چوں کہ دوسری تعلیق کی شرط پائی جائے گی؛ اس لیے اس آخری وقت میں اس پر ایک طلاق رجعی واقع ہوجائے گی (بشرطیکہ دوسری تعلیق، یمین فور نہ ہو)۔ 
(۲): زید کی بیوی جس ماحول ومعاشرہ میں زندگی گذارہی ہے، علاقہ کے کسی اچھے ومعتبر مفتی کے سامنے سب تفصیلات رکھ دے، وہ نشان دہی کردیں گے کہ کون کون امور، بدعت ہیں، جن سے اسے بچنا ہوگا، ورنہ وہ زید کے نکاح میں رہتے ہوئے جب بھی کوئی بدعت والا کام کرے گی تو اس پر ایک طلاق رجعی واقع ہوجائے گی۔ </p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62249,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62244,طلاق مشروط,"کیا فرماتے ہیں علمائے دین مسئلہ ہذا کے بارے میں، (۱) زید کی ساس نے یہ منت مانی کہ اگر اسکا فلاں کا ہو گیا تو وہ زید کی بیٹی کے ہاتھوں محرم کا علم رکھوائیگی ،زید کی بیوی نے یہ منت پوری کرنے کے لئے زید سے اصرار کیا ۔لیکن زید نے یہ کہ کر منع کر دیا کہ یہ ایک بدعتانہ عمل ہے ،اس پر زید کی بیوی اور زید میں تکرار ہوگئی ،زید نے غصہ میں کہ دیا کہ ""اگر بہی سب کرنا ہے تو تو آزاد ہے "" ملحوظ رہے کہ بحث کے دوران تعزیہ اور مزار ہی پیش نظر تھے -اور انہیں دونوں کو لیکر بحث ہوئی تھی باقی دوسرے بدعات زیر بحث نہیں تھے .تو کیا زید کے مذکورہ الفاظ ادا کر دینے سے طلاق واقع ہو گئی ؟ جب کہ زید کا مقصد محض تنبیہ کی تھی تا کہ بیوی مشرکانہ عمل سے باز رہے ۔اگر ہاں تو کونسی طلاق ہوئی؟اور رجوع کا طریقہ کیا ہے ؟اور اگر طلاق مشروط و معلق ہو گئی تو تو کیا اگر بیوی مستقبل میں تعزیہ داری اور مزار پرستی کے علاوہ اگر کوئی اور بدعت والا عمل کر لے تو کیا پھر سے طلاق ہو جائیگی ؟جب کہ بیوی کو تمام بدعتی اعمال معلوم بھی نہیں ۔اگر بیوی تمام زندگی بدعت والا عمل کرتی رہے تو کیا بار بار طلاق ہوتی رہے گی ؟اگر ایسا ہے تو شوہر کتنی بار رجوع کر سکتا ہے ؟ (۲) کیا مسئلہ پوچھنے کے لئے طلاق کے الفاظ دہراتے رہنے سے بار بار طلاق ہوتی رہے گی؟مثال کے طور پر زید نے اپنی بیوی کو ایک طلاق رجعی دی ، قاضی نے پوچھا تم نے کیا کہا تھا؟ زید کہتا ہے ""میں نے اپنی بیوی سے کہا تھا کہ ""تو آزاد ہے "" قاضی نے پھر سے یہی سوال پوچھا زید نے دوبارہ اس جملہ کو دوہرا دیا کہ ""میں نے کہا تھا تو آزاد ہے "" تو کیا اس سے دو طلاقیں بلا نیت اور واقع ہو گئیں ؟ اسی طرح زید نے اپنی بیوی کو ایک طلاق رجعی دی اور الگ الگ تین دوستوں سے اس واقعہ کو بتایا بعینہ وہی انفاظ دوہراتے ہوئے تو کیا اس سے دو مزید طلاقیں واقع ہو گئیں ؟","<p>بسم الله الرحمن الرحيم</p><p> Fatwa ID: 53-64/L=2/1437-U

(۱) مذکورہ بالا صورت میں ایک طلاق رجعی زید کی بیوی پر واقع ہوگئی اگر زید اپنی بیوی سے تا وقت عدت رجعت کرلیتا ہے تو رجعت ہوجائے گی رجعت کی صورت یہ ہوگی کہ شوہر دو لوگوں کی موجودگی میں یہ کہہ دے کہ ”میں نے اپنی بیوی سے رجعت کرلی ہے“۔ رجعت ہوجائے گی یہ تعلیق کی صورت نہیں ہے اس لیے بعد والے سوالات لغو ہیں، ساتھ رہنے کے لیے بس ایک مرتبہ رجعت کرلینا کافی ہوجائے گا۔
(۲) سابق میں پیش آئے واقعے کی خبر دینے سے مزید طلاق واقع نہیں ہوتی خواہ خبردینا قاضی کے سامنے ہو یا دوستوں سے بات چیت کے دوران ہو۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62244,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62217,جھوٹا طلاق نامہ,Fatwa ID: 1233-1248/L=10/1436-U صورت مسئولہ میں جب تک شوہر طلاق نامہ کو چھپائے ہوئے تھا اس وقت تک جھوٹے اقرار کے سلسلے میں دیانةً اس کی بات معتبر ہوئی اور وقوعِ طلاق کا حکم نہ ہوتا؛ لیکن جب شوہر نے طلاقنامہ بیوی کو دکھادیا تو اب یہ معاملہ دیانت سے نکل کر قضا میں داخل ہوگیا اب شوہر کی بات کا اعتبار نہ ہوگا؛ بلکہ طلاق نامہ میں صراحت کے مطابق بیوی پر طلاق واقع ہوگئی اگر اس میں مختلف اوقات میں تین مرتبہ طلاق دینا مذکور ہے تو تین طلاق بیوی پر واقع ہوگئی اور وہ مغلظہ بائنہ ہوکر شوہر پر حرام ہوگئی۔ --------------------------------- نوٹ: اور اگر جھوٹا طلاق نامہ لکھواتے وقت دو گواہ ہوگئے جنھیں معلوم ہے کہ جھوٹا طلاق نامہ لکھوارہے ہیں تو اس صورت میں مذکورہ طلاق نامہ لکھوانے سے کسی قسم کی طلاق نہیں پڑی۔ (د) واللہ تعالی اعلم مندرجہ بالا صورت میں کہ جھوٹا طلاق نامہ تیار ہوا، اور اس میں جو گواہ تھے وہ بھی جھوٹے تھے اور ان کو اس بات کا علم بھی تھا کہ یہ طلاق نامہ جھوٹا ہے اور یہ بات حقیقت تھی کہ وہ طلاق نامہ بھی جھوٹا تھا اور اس کے گواہ بھی جھوٹے تھے تو کیا طلاق ہوئی یا نہیں؟,"<p>بسم الله الرحمن الرحيم</p><p> Fatwa ID: 117-105/L=2/1437-U

اگر کسی شخص کا طلاق دینے کا بالکل قصد نہ ہو بلکہ محض بیوی کو ڈرانا یا دھمکانا مقصود ہو اور وہ فرضی طلاق نامہ بنوائے اور طلاق نامہ بنوانے سے پہلے اس بات پر دو گواہ بنالے کہ فرضی اور جھوٹا طلاق نامہ بنوانے جارہا ہے اور گواہوں کو بھی یہ معلوم ہو تو اس طرح جھوٹا طلاق نامہ بنوانے سے کوئی طلاق واقع نہیں ہوگی۔ قال: أنت طالق أو أنت حر وعنی الإخبار کذبًا وقع قضاء إلا إذا أشہد علی ذلک․ (الدر مع الرد: ۴/ ۵۲۲، ط: زکریا دیوبند) البتہ اگر گواہ بنائے بغیر طلاق نامہ تیار کرایا اور پھر دعوی کیا کہ وہ فرض اور جھوٹا طلاق نامہ تھا تو اس کا دعوی معتبر نہ ہوگا اور طلاق نامہ میں صراحت کے مطابق بیوی پر طلاق واقع ہوجائے گی۔
--------------------------
نوٹ: جواب درست ہے گواہ بنانے میں اس طرح کی صراحت ہو کہ نہ میں نے طلاق دیا ہے نہ طلاق دینے کا ارادہ ہے جھوٹ موٹ کاغذ میں طلاق کی بات لکھوارہا ہوں۔ (د)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62217,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62200,خلع منظوری مین تاخیر کی صورت مین کیا شوہر خلع منظوری تک کے عرصے کا نفقہ دینے کا پابند ہے؟,میری لڑکی لمعت النور، عبید الٰہی صاحب کی زوجیت مین ہے .صلح کی کوششوں کے ناکامی کے بعد اس نے اپنے شوہر کی شدید زود کوب ،گلا گھونٹنا ، جوتے سے چہرے پر مارنا وغیرہ مظالم سے تنگ آکر اپنے شوہر کو خلع کی تحریری درخواست دے کر اپنے شوہر کی موجودگی مین اس کا گھر چھوڑ دیا اور اب پانچ ماہ سے میرے پاس ہے . اس اثنا مین مسلسل خلع منظور کرنے انھیں ایس ایم ایس اور فون کے ذریعہ درخواست کی گئی مگر وہ اپنی بدنامی کے ڈر سے ٹال مٹول کر کے معاملے کو طول دے رہے ہین .ایسی صورت مین خلع منظوری تک کیا انہیں نفقہ دینا ضروری ہے یا لمعت کا جان کے خطرے کے پیش نظر شوہر کا گھر چھوڑنا ناشزہ کی تعریف مین آے گا ؟ اگر وہ ناشزہ ہے اور اسے برسوں خلع منظور نہ کی جائے تو کیا اس کے نفقہ کی ذمہ داری شوہر کی نہین ؟ وضاحت سے رہنماء فرمائیں.,"<p>بسم الله الرحمن الرحيم</p><p> Fatwa ID: 48-56/N=2/1437-U

صورت مسئولہ میں اگر آپ کی بیٹی: لمعة النور اپنے شوہر: عبید الہی کی جانب سے شدید زد وکوب وغیرہ کے اندیشہ کی وجہ سے سسرال جانے سے انکار کررہی ہے، نیز چھوٹی چھوٹی بات پر سخت زد وکوب کرنا اس کے شوہر کی عادت ہے اور وہ اسی وجہ سے اس سے طلاق یاخلع چاہتی ہے تو جب تک شوہر اسے طلاق یا خلع نہ دے تو وہ اپنے شوہر: عبید الہی سے میکہ میں رہ کر بھی نفقہ کا مطالبہ کرسکتی ہے؛ کیوں کہ بشرط صحت سوال صورت مسئولہ میں آپ کی بیٹی شرعاً بحکم ناشزہ نہیں ہے۔ البتہ اگر اس کا شوہر اپنی ناجائز وظالمانہ حرکتوں سے سچی پکی توبہ کرلے اور آئندہ اسے حسن معاشرت کے ساتھ رکھنے کا وعدہ کرے اور تمام حالات سے واقف اور سمجھ دار دو چار لوگوں کو اس کی توبہ پر اطمینان بھی ہو توآپ کی بیٹی کو رخصت ہوکر سسرال جانا چاہئے، اس صورت میں اس کا خلع یا طلاق کے لیے گھر بیٹھ کر شوہر سے نفقہ کا مطالبہ درست نہ ہوگا، قال في مجمع الأنھر (کتاب الطلاق ۲: ۱۷۹ ۱۸۰ ط دار الکتب العلمیة بیروت): ولا نفقة لناشزة أي: عاصیة ما دامت علی تلک الحالة …… خرجت الناشزة من بیتہ ……بغیر حق وإذن من الشرع، قید بہ؛ لأنھا لو خرجت بحق کما لو خرجت؛ لأنہ لم یعط لھا المھر المعجل ……لم تکن ناشزة اھ، نیز فتاوی دار العلوم دیوبند (۱۱: ۱۲۸، ۱۲۹، سوال: ۱۳۰۰) دیکھیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62200,deoband,معاشرت,طلاق و خلع
01-Sep-2020,https://darulifta-deoband.com/home/ur/talaq-divorce/62086,زید نے کچھ سال پہلے اپنی اہلیہ سے کہا کہ اگر تو اپنی فلاں بہن سے بات کرے گی تو تجھے تینوں طلاق لیکن اب زید چاہتا ہے کہ اسکی اہلیہ اپنی بہن سے بات کرے ۔,زید نے کچھ سال پہلے اپنی اہلیہ سے کہا کہ اگر تو اپنی فلاں بہن سے بات کرے گی تو تجھے تینوں طلاق لیکن اب زید چاہتا ہے کہ اسکی اہلیہ اپنی بہن سے بات کرے ۔ تو کیا زید کی اہلیہ اپنی فلاں بہن سے بات کریگی تو طلاق ہو جاے گا ؟,"<p>بسم الله الرحمن الرحيم</p><p> Fatwa ID: 92-92/Sd=3/1437-U

شرط پر طلاق کو معلق کر دینے کے بعد شرط واپس لینے کا حق نہیں رہتا، لہذا صورتِ مسئولہ میں اگر زید کی اہلیہ اپنی فلاں بہن سے بات کرے گی، تو ایسی صورت میں اُس پر طلاق مغلظہ واقع ہوجائے گی خواہ زید کی اجازت ہی سے وہ بات کرے، اِس سلسلے میں زید کی اجازت کا شرعا کوئی اعتبار نہیں ہوگا؛ البتہ تعلیق طلاق کو ختم کرنے کی صورت یہ ہے کہ زید اپنی اہلیہ کو ایک طلاق دیدے، پھر عدت پوری ہونے کے بعد زید کی اہلیہ فلاں بہن سے بات کرلے، اس طرح تعلیق ختم ہوجائے گی، پھر زید اپنی اہلیہ سے دوبارہ نکاح کر لے، دوبارہ نکاح کے بعد اگر اس کی بیوی فلاں بہن سے بات کرے گی، تو اس سے کوئی طلاق واقع نہیں ہو گی۔ قال في الہندیة: واذا أضافہ الی الشرط، وقع عقیبَ الشرط اتفاقاً، مثل أن یقول لامرأتہ: ان دخلت الدار، فأنت طالق۔ (الفتاوی الہندیة: ۱/۴۸۸، الفصل الثالث في تعلیق الطلاق بکلمة ان و اذا و غیرہا، ط: مکتبة الاتحاد، دیوبند، وکذا في الہدایة: ۲/۳۸۵، باب الأیمان في الطلاق، رشیدیة، فتاوی محمودیة: ۱۳/۱۲۵، ۱۲۶، باب تعلیق الطلاق، بعنوان: کیا شرطِ معلق کو واپس لیا جا سکتا ہے؟) وان وجد في غیر الملک، انحلت الیمین، بأن قال لامرأتہ: ان دخلت الدار، فأنت طالق، فطلقہا قبل وجود الشرط، ومضت العدة، ثم دخلت الدار، تنحل الیمین، ولم یقع شيء، کذا في الکافي۔ (الفتاوی الہندیة: ۱/۴۱۶، الباب الرابع في الطلاق بالشرط) وقال الحصکفي: فحیلة من علق الثلاث بدخول الدار أن یطلقہا واحدة، ثم بعد العدة تدخلہا، فتنحل الیمین، فینکحہا۔ (الدر المختار مع رد المحتار: ۳/۳۵۵، کتاب الطلاق، باب التعلیق، ط: دار الفکر، بیروت)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62086,deoband,معاشرت,طلاق و خلع
31-Aug-2020,https://darulifta-deoband.com/home/ur/talaq-divorce/62061,آپ کی بیوی پر کوئی طلاق واقع نہیں ہوئی,میرا سوال یہ ہے کہ میرے اور میری بیگم کے درمیان مالی وسائل کی وجہ سے کچھ دنوں سے ان بن چل رہی تھی ، ایک دن اس نے جہاں میرے بچے ٹیوشن پڑھنے جاتے ہیں اس ٹیچر کے بارے میں بولا کہ وہ اپنی فیس مانگ رہی ، میں آپ ایسا کریں کہ ایک خط لکھ کے بیٹے ہاتھ بھیجوا دیں ، میں نے منع کیا تو اس نے بولا کہ اچھا ایسا کریں کہ آپ دستخط کر دیں باقی میں آپ کی طرف سے لکھ کے بھیجوادوں گی، میں منع کرتا رہا ، لیکن جب وہ بہت زیادہ میرے پیچھے پڑی تو ایک دن وہ خالی کاغذلے کر آئی اور مجھ سے کہا کہ آپ دستخط کردیں ، باقی میں لکھ دوں گی، اس کی بات پہ یقین کرتے ہوئے میں نے دستخط کردیا ، اگلے روز اس کے گھر والے میرے پاس آئے اور وہ ہی کاغذ میرے سامنے کیا کہ یہ آپ نے لکھا ہے، میں نے جب اسے پڑھا تو اس میں لکھا تھا کہ میں نے اپنی بیوی کو طلاق دی، جس کو پڑھ کے میں نے قرآن پہ ہاتھ رکھ کے قسم کھائی کہ یہ میرے ساتھ چیٹنگ ہوئی ہے، مجھے کچھ اور بول کے دستخط لیا اور لکھ کچھ اور دیا گیا ، یہ سراسر دھوکہ ہے۔ براہ کرم، جواب دیں۔,"<p>بسم الله الرحمن الرحيم</p><p> Fatwa ID: 51-39/N=2/1437-U

بشرط صحت سوال صورت مسئولہ میں آپ کی بیوی پر کوئی طلاق واقع نہیں ہوئی۔ (فتاوی محمودیہ جدید ۱۲: ۶۲۵، ۶۲۶، سوال: ۶۲۴۶، مطبوعہ: ادارہٴ صدیق، ڈابھیل، گجرات)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62061,deoband,معاشرت,طلاق و خلع
