issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/inheritance-will/173020,مشترکہ خاندانی نظام میں ذاتی خرچ سے بنائے گئے گھر کی حیثیت,کیا فرماتے ہیں اس مسئلہ کے بارے میں کہ زید ( فرضی نام ) اپنے پانچ بھائیوں ، دو بہنوں اور ماں باپ کے ساتھ ایک دو منزلہ مکان میں رہتا تھا ، زید گھر کا سب سے بڑا تھا اور ملک سے باہر ( قطر ) میں ایک کمپنی میں ملازمت کرتا تھا ، بقولِ زید مکان کی دوسری منزل اس نے اپنی ذاتی تنخواہ سے بنوائی ہے اور اسی کے نام پر رجسٹرڈ ہے ۔ یہ مکان 1988ء کے لگ بھگ خریدا گیا جس کی زمینی منزل میں بھی بقولِ زید اس کا ذاتی پیسہ شامل رہا اور بالائی منزل تو پوری اس کی ذاتی خرچ سے بنائی گئی ہے ، 2005 ء میں ان کے والد صاحب کا انتقال ہوا اور ابھی تک (2019 ) تک مکان سب بھائیوں کے زیر استعمال یے۔ اب دوسرے بھائیوں کا مطالبہ ہے کہ چونکہ دوسری منزل بھی والد صاحب کی زندگی میں تعمیر ہوئی تھی لہٰذا اس کی تقسیم بھی مشترکہ ہوگی ، ان کا کہنا ہے کہ ایک ساتھ جو چیز بھی خریدی جائے وہ سب میں مشترک ہوتی ہے ۔ لیکن بقولِ زید ایک ساتھ رہتے ہوئے اس نے ہمیشہ دوسرے بھائیوں کی بنسبت خرچ کیلئے زیادہ پیسے دئے ، دو تین بھائیوں کی شادیوں کے خرچ برداشت کئے ، کئی سال تک بے روزگار بھائیوں کے اور ان کے بیوی بچوں کے اخراجات برداشت کئے یہاں تک کہ وہ برسر روزگار ہوگئے ، دو تین کو ویزے نکال کر اپنے پاس دوحہ قطر بلایا اور برسر روزگار ہونے تک ان کے اخراجات برداشت کئے ، ان تمام احسانات کے باوجود بھائیوں کا یہ مطالبہ سمجھ سے بالاتر ہے ، مندرجہ بالا مسئلہ کو مد نظر رکھتے ہوئے مندرجہ ذیل سوالات کے جوابات سے مطلع فرما کر ممنون فرمائیں۔ سوال نمبر 1 مشترکہ خاندانی نظام میں رہتے ہوئے ماں باپ کی موجودگی میں اگر ایک بیٹا اپنی ذاتی تنخواہ سے کچھ جائیداد ، مکان یا کوئی اور چیز خریدتا ہے تو شرعی نقطہ نگاہ سے اس کی کیا حیثیت ہے ؟ آیا یہ صرف خریدار کی ملکیت رہے گی یا والد کے مرنے کے بعد میراث کا حصہ بنے گی اور سب بھائیوں میں تقسیم ہوگی۔ سوال نمبر 2 مشترکہ خاندانی نظام میں رہتے ہوئے ماں باپ کی موجودگی میں بیٹوں کی ذاتی کمائی ( تنخواہ کی کمائی یا اپنے کمائے ہوئے پیسوں سے بنائے ہوئے کاروبار کی کمائی ) کی کیا حیثیت ہے ، یعنی کسی شادی شدہ اور صاحب اولاد بیٹے کی ذاتی کمائی اس کی ملکیت شمار ہوگی یا باپ کی ملکیت ہوگی ؟ سوال نمبر 3 مندرجہ بالا مسئلہ میں بالائی منزل کا حقدار صرف زید ہے یا دوسرے بھائیوں میں مشترکہ طور پر تقسیم ہوگا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1348-195T/D=01/1441</span></p><p dir=""RTL"">
	بالائی منزل کی تعمیر کے وقت زید اور اس کے بھائیوں کے درمیان کوئی معاملہ ہوا تھا یا نہیں اگر کوئی معاملہ ہوا ہو تو اسے لکھیں اور اگر کوئی معاملہ نہ ہوا ہو تو زید بالائی منزل کا تنہا مالک ہوگا، دوسرے بھائیوں کا اس تعمیر میں کوئی حصہ نہیں ہے؛ البتہ زمین میں بھائیوں کا حصہ ہے اب یا تو وہ اپنے حصے کی زمین لے لیں اور جس قدر تعمیر ان کے حصے میں آئے اس کے ملبہ کی قیمت زید کو دے دیں، یا اپنے حصے سے تعمیر ہٹانے پر زید کومجبور کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",173020,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/173018,مشترکہ خاندانی نظام میں ذاتی کمائی سے خریدی گئی جائداد کی حیثیت,کیا فرماتے ہیں اس مسئلہ کے بارے میں کہ زید کے بیٹے عمر نے پشاور میں ایک مکان اپنے نام پر خریدا ، مکان کی ملکیت 8 لاکھ 30 ہزار روپے کے لگ بھگ ہے ، عمر نے 3 لاکھ کے لگ بھگ اپنے والد سے لئے اور بقیہ رقم قرض لے کر مکان کی قیمت ادا کی اور بعد میں یہ قرض خود ادا کیا ( بقولِ عمر والد صاحب سے لی گئی رقم یعنی 3 لاکھ بھی اسی کے پیسے تھے جو اس نے اپنی ذاتی کمائی سے اپنے والد کو وقتاً فوقتاً دئے تھے ) دوسرے بھائیوں کا کہنا ہے کہ یہ مکان چونکہ والد صاحب کی زندگی میں خریدا گیا تھا اور اس وقت سب ایک ساتھ رہتے تھے اس لیے یہ سب میں مشترک ہوگا۔ جبکہ عمر کا کہنا ہے کہ یہ رقم ( جو بقولِ عمر اس کی اپنی کمائی ہے ) اس کے والد نے اس کو اپنی زندگی میں دی تھی ، چونکہ وہ گھر کے سب سے بڑے بیٹے تھے اور اولاد بڑی ہو چکی تھی جن کیلئے الگ گھر کی ضرورت تھی ، بقول عمر اس نے 35 سال باہر ملک ( دوحہ قطر ) کا سفر کیا ، اس عرصے میں وہ بیوی بچوں سے دور رہے ، دو تین بھائیوں کی شادیوں کے خرچے اُٹھائے ، دو بہنوں کی شادیوں کے خرچے میں بھی زیادہ حصہ ان کا رہا ، بے روزگار بھائیوں کے برسر روزگار ہونے تک ان کے اور ان کے بیوی بچوں کے خرچے اٹھائے ، دو بھائیوں کو ویزے پر باہر بلایا اور برسر روزگار ہونے تک ان کے خرچے برداشت کئے ۔ بقولِ عمر ان تمام قربانیوں کا اعتراف ان کے سب بھائی بھی کریں گے اور ان کے غالب گمان کے مطابق کوئی بھائی ان باتوں کا انکار نہیں کر سکے گا۔ عمر کا کہنا ہے کہ یہ تین لاکھ روپے بھی وہی رقم ہے جو میں نے اپنے خون پسینے کی کمائی سے اور بیوی بچوں سے دور رہ کر جمع کی تھی اور والد صاحب کو بھیجی تھی ، اور والد صاحب نے یہ رقم ( تین لاکھ ) میری ان قربانیوں کو مدنظر رکھتے ہوئے اور میرے لئے الگ گھر کی ضرورت کا احساس کرتے ہوئے دئے تھے ۔ سوال یہ ہے کہ موجودہ صورت حال کو مدنظر رکھتے ہوئے تین لاکھ روپے جو زید نے عمر کو اپنی زندگی میں دئے تھے کی شرعی تعیین فرمائیں کہ کیا یہ والد کی طرف سے ھدیہ شمار ہوگا ؟ جبکہ یہاں اس تہمت کا اندیشہ بھی نہیں ہے کہ والد اس تین لاکھ سے دوسرے بیٹوں بیٹیوں کو محروم کرنا چاہتا تھا۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1335-1155/D=01/1441</span></p><p dir=""RTL"">
	صورت مسئولہ میں بہ ظاہر معلوم ہوتا ہے کہ عمر اپنی آمدنی الگ رکھتا تھا اور وقت ضرورت باپ کا تعاون کرتا تھا، ایسی صورت میں عمر نے اپنی آمدنی سے جو مکان خریدا وہ عمر ہی کی ملکیت شمار ہوگی، باپ کا ترکہ نہیں شمار ہوگا، اور تین لاکھ روپئے جو باپ نے عمر کو دیئے اگر قرض کی کوئی صراحت نہیں ہے تو سوال نامہ میں ذکر کردہ تفصیل کی روشنی میں قرائن سے بہ ظاہر معلوم ہوتا ہے کہ یہ باپ کی طرف سے ہدیہ ہے اگر اس کے خلاف کے قرائن قویہ موجود ہوں تو اسی کے مطابق عمل ہوگا، آپس میں مل بیٹھ کر طے کرلیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",173018,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172933,ایك بیوی، ماں اور پانچ بھائیوں كے درمیان تقسیم وراثت,ایک شخص کا انتقال ہوگیا، اس کے پسماندگان میں ایک ماں ، ایک بیوی (لاولد ) اور پانچ بھائی ہیں (اس کے انتقال کے بعدایک بھائی کاانتقال ہوگیاہے)، سوال یہ ہے کہ شریعت کے مطابق ہر وارث کوکتنا حصہ ملے گا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1395-1037/B=1/1441</span></p><p dir=""RTL"">
	شخص مرحوم کا کل ترکہ قرآن و حدیث کے اصول سے 60 سہام میں تقسیم ہوگا۔ جن میں سے مرحوم کی بیوی کو 15 سہام ، ماں کو 10 سہام اور پانچوں بھائیوں کو 7-7 سہام ملیں گے۔ پھر جس بھائی کا انتقال ہو گیا ہے اس کا حصہ اس کے جائز ورثہ میں تقسیم ہو جائے گا۔ آپ نے مرحوم بھائی کے تمام ورثہ کو لکھا ہوتا تو ہم ان سب کا حصہ نکال کر بتادیتے۔ مسئلہ کی شرعی تخریج کا نقشہ حسب ذیل ہے۔</p><p dir=""RTL"">
	کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 60</p><p dir=""RTL"">
	-------------------------</p><p dir=""RTL"">
	زوجہ &nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 15</p><p dir=""RTL"">
	ام &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 10</p><p dir=""RTL"">
	اخ &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 7</p><p dir=""RTL"">
	اخ &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 7</p><p dir=""RTL"">
	اخ &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 7</p><p dir=""RTL"">
	اخ &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 7</p><p dir=""RTL"">
	اخ &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 7</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172933,deoband,معاملات,وراثت ووصیت
31-Aug-2020,https://darulifta-deoband.com/home/ur/inheritance-will/172912,اپنی جائداد اولاد میں تقسیم كرنے كا طریقہ,میرے پاس نقد اور جائیداد ملاکر دس لاکھ روپے کے لگ بھگ مال ہے میرے دو بیٹے اور چھئے بیٹیاں ہے ساری اولاد بغیر شادی شدہ ہے ، ان کے درمیان میراث کے سے تقسیم کی جائے گی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1311-1111/D=12/1440</span></p><p dir=""RTL"">
	وراثت کی تقسیم مرنے کے بعد ہوتی ہے ابھی آپ زندہ ہیں تو اپنی جائیداد نقد وغیرہ کے تنہا مالک ہیں کسی بیٹے کا کوئی حق نہیں کہ اپنے حصے کا دعویٰ یا مطالبہ کرے۔ اپنی مملوکہ جائیداد اور نقد سے آپ جس طرح چاہیں اپنی ذمہ داریوں کو پورا کریں مثلاً بچوں کی تعلیم شادی بیاہ کا انتظام کرنا۔</p><p dir=""RTL"">
	اگر کسی مصلحت سے آپ یہی مناسب سمجھتے ہیں کہ اپنی مملوکہ چیزیں بچوں میں تقسیم کردیں تو زندگی میں دینے کو ہبہ کرنا کہتے ہیں۔ ہبہ کرنے کا بھی آپ کو پورا اختیار ہے جس کے لئے بہتر ہے کہ اپنی اور بیوی (اگر زندہ ہو تو اس) کی ضرورت کے بقدر زمین نقد وغیرہ روک کر باقی تقسیم کردیں جس کے لئے مستحب یہ ہے کہ لڑکے لڑکی سب کو برابر دیں یعنی جس نقد اور زمین کو تقسیم کرنا چاہتے ہیں اس کے آٹھ (8) حصے کرکے ہر لڑکے لڑکی کو ایک ایک حصہ ہبہ کردیں اور اگر وراثت کے مطابق لڑکے کو دوہرا حصہ اور ہر لڑکی کو اکہرا حصہ دیں تو یہ بھی جائز ہے۔ اس صورت میں تقسیم ہونے والی جائیداد اور رقم کے دس (10) حصے کرکے دو دو (2-2) حصے ہر لڑکے کو اور ایک ایک حصہ ہر لڑکی کو دیدیں۔</p><p dir=""RTL"">
	اور اگر کسی لڑکے یا لڑکی کو اس کے نیک سعادت مند، خدمت گذار ہونے کی وجہ سے زیادہ دینا چاہیں تو اس کی بھی گنجائش ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172912,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172907,خواہ کتنی ہی مدت گذر جائے بہنوں کا حق ساقط نہیں ہوتا,کیا فرما تے ہیں علماء دین ومفتیان کرام شرع متین مندرجہ ذیل مسئلے کے بارے میں! میرا والد سنہ1955 میں فوت ہو گئے ہیں ان کے فوت ہونے کے بعد میں اور میری تین بہنیں اور میری ماں ان کے وارث تھے ۔ میں اپنے گھر والوں کا واحد کفیل تھانوکری کرتا تھا اوران بہنوں کی پرورش کرتا رہاان کی پرورش پر میں نے اتنی رقم خرچ کی کہ اگر میں ان پیسوں پر زمین خریدتا تو کئی سو کنال لے سکتا تھا۔یہاں تک کہ ان کی شادیاں کروائی اسی دوران میں نے والد کی چھوڑی ہوئی زمین پر جھگڑے اور دشمنی کی اور اپنے قبیلے کے لوگوں کے ساتھ مقدمات لڑتا رہا کیونکہ انہوں نے دعوی کیا کہ یہ زمیں شاملات دیہہ ہے بہر حال بروئے راضی نامہ 02۔2001 میں فیصلہ ہوا اور انہوں نے متدعویہ زمین کا مجھے مالک تسلیم کیا ۔اور اس دوران میری بہنوں نے میرا کوئی ساتھ نہیں دیا بلکہ ایک بہن کا شوہر تو مقدمات مذکورہ بالا میں قبیلے والوں کے ساتھ شریک رہا۔اور یہ بات بھی ملحوظ رہے کہ ہمارا علاقہ ریاست سوات کا حصہ تھا اور 1972 میں پاکستان کے ساتھ ضم ہوا اور 1977میں ریاست سوات کے تمام زمینوں کا اندراج حکومت پاکستان نے کیا ۔اس وقت اس زمین کا اندراج میرے نام ہوا حکومت اندراج کرتے وقت لوگوں کو اعتراض کا موقع دیتی کہ اگر یہ زمین کسی اور کی ہے تو وہ اعتراض کرسکتاہے مگر اس پر میری بہنوں نے کوئی اعتراض نہیں کیا ۔اور میں نے اس زمین میں تصرفات بھی کئے ہیں اور تقریبا 14 مکانات بنائے ہیں اور 40 کنال زمین فروخت کی ہے حتی کہ ایک گھر اپنی بہن پرفروخت کیا اس دوران بھی میری بہنیں خاموش رہیں۔ اور اب 2017 میں 62 سال بعدایک بہن جس کے شوہر نے مقدمات میں قبیلے کا ساتھ دیا ہے وہ دعوی کرے کہ اب میرا حصہ مجھے دے دیں ۔ تو کیا ! 62 سال گزرنے کے بعد انکا دعوی قابل سماعت ہے اور دعوی کیلیے کوئی مدت ہے جسکے گزرنے سے دعوی قابل سماعت نہیں ہوتا ۔ اور اس دوران جو جھگڑے اور عدالتوں کا مجھے سامنا ہوا اور جس زمین پر عدالت میں مقدمہ ہوااور تصرفات کئے اس کا لحاظ رکھا جائے گا۔ اور ان بہنوں نے جو لمبے عرصے تک سکوت اختیار کیا کیا یہ معتبر ہے اور جو زمین فروخت کی گئی ہے کیا اس میں دعوی صحیح ہے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1375-188T/B=12/1440</span></p><p dir=""RTL"">
	جب زمین کے بارے میں عدالت نے آپ کے حق میں فیصلہ کیا۔ اور آپ کو مالک تسلیم کیا پھر اس زمین کا اندراج بھی آپ کے نام ہوگیا۔ اور قبیلہ کے لوگوں میں سے کسی نے بھی کوئی اعتراض ان کو موقعہ دیئے جانے کے بعد بھی نہ کیا تو پھر قانونی طور پر اس زمین کے مالک آپ ہوگئے، لیکن وراثت کے اعتبار سے بہنوں کا بھی اس میں حق ہوتا ہے خواہ کتنی ہی مدت گذر جائے بہنوں کا حق ساقط نہیں ہوتا۔ لہٰذا بہن کا مطالبہ جائز اور صحیح ہے آپ کو اس کا حق وراثت دینا ہوگا۔ مقدمہ میں جو کچھ آپ کا خرچ ہوا ہے اخلاقاً بہنیں دیدیں تو بہتر ہوگا یا جیسے چاہیں اخراجات کے بارے میں ان سے مصالحت کرلیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172907,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172856,ایك بیوی، دو لڑكے اور دو لڑكیوں كے درمیان تقسیم وراثت,میرے والد صاحب کا انتقال ہوگیا ہے ، اب دریافت طلب بات یہ ہے کہ ان کی میراث کی تقسیم کس طرح ہونی ہے ؟ ان کے وارثوں میں ان کی اولاد دو لڑکے اور دو یعنی لڑکیاں ہیں یعنی کل چار بچے ہیں، اور الحمد لللہ ایک ہماری والدہ ہیں یعنی میرے والد کی اہلیہ، جناب والا سے یہ گزارش ہے کی شرعی ا عتبا ر سے طریقہ تقسیم کتننے حصّے ہوں گے اور کس کو کتنا ملنا ہے ؟ اس میں ان کے استعمال کی اشیا، مال و جائیداد سبھی کچھ داخل ہیں؟ براہ کرام، جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1295-1136/D=12/1440</span></p><p dir=""RTL"">
	آپ کے مرحوم والد کے ماں باپ اگر پہلے ہی انتقال کر چکے ہوں یعنی آپ کے والد کی وفات کے وقت زندہ نہ رہے ہوں اور والد کے ورثاء شرعی وہی ہیں جن کا سوال میں ذکر کیا گیا ۔</p><p dir=""RTL"">
	تو والد مرحوم کے ترکہ میں سے تجہیز وتکفین کے اخراجات پورے کرنے کے بعد اگر ان کے ذمہ قرض رہا ہو تو اس کی ادائیگی کی جائے گی پھر اگر انہوں نے کوئی جائز وصیت کی ہو تو قرض کی ادائیگی کی بعد جو مال (جائیداد ، نقد ، اشیاء) بچا ہو اس میں سے ایک تہائی (1/3) کے بقدر وصیت کی تنفیذ کی جائے گی پھر جو کچھ بچے اسے ورثاء مذکورین میں درج ذیل طریقہ پر تقسیم کیا جائے گا۔</p><p dir=""RTL"">
	یعنی مابقی جائیداد ، نقد ، اشیاء وغیرہ کے اڑتالیس (48) حصے کئے جائیں گے چھ (6) حصے بیوی کو اور چودہ (14) حصے ہر لڑکے کو، سات سات (7-7) حصے ہر لڑکی کو ملیں گے۔</p><p dir=""RTL"">
	کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 48</p><p dir=""RTL"">
	-------------------------</p><p dir=""RTL"">
	بیوی &nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 6</p><p dir=""RTL"">
	لڑکا &nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 14</p><p dir=""RTL"">
	لڑکا &nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 14</p><p dir=""RTL"">
	لڑکی&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 7</p><p dir=""RTL"">
	لڑکی&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 7</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172856,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172821,مرنے سے پہلے اپنا مال بچوں میں تقسیم کرنا,عرض مسئلہ یہ ہے کہ (۱)زید اپنی موت سے پہلے پہلے اپنی وراثت اپنے بچوں میں تقسیم کرنا چاہتا ہے ایسا کرنا کہاں تک صحیح ہے ؟ جبکہ اللہ تعالی سب کے حصے مقرر کر دیئے (۲)زید امامت کے فرائض انجام دے رہا ہے وہ امامت کے دوران بار بار رکعتیں بھول جانے کی عادت ہے بھول سے بچنے کے لئے وہ ایک طریقہ اختیار کرتا ہے کہ جب پہلی رکعات ہوتی ہے تو وہ اپنی ایک انگلی دبائے رکھتا ہے دوسری رکعت ہوتی ہے تو دوسری انگلی کو دبائے رکھتا ہے 4 چوتھی رکعت میں چار انگلیوں کو دبائے رکھتا ہے ایسا کرنا کہاں تک صحیح ہے کیا نماز میں کوئی کراہت آسکتی ہے ؟ (۳) زید 70000 کی چٹی ڈال رہا ہے وہ ہر ماہ پانچ ہزار رقم ادا کرتا ہے اس طرح وہ پچاس ہزار کی رقم جمع کر چکا ہے مذکورہ رقم اس کے پاس موجود نہیں ہے تو کیا بقرہ عید کی قربانی اس کے اوپر واجب ہوجاتی ہے ؟ براہ کرم ان سوالوں کے جوابات مرحمت فرمائیں عین نوازش ہوگی,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1395-231T/H=01/1441</span></p><p dir=""RTL"">
	(۱) وراثت کے حصص کو ملحوظ رکھ کر تقسیم کردے تو گنجائش ہے۔ فتاویٰ ہندیہ و دیگر کتب فتاویٰ میں اس کی صراحت ہے۔ اور زندگی میں تقسیم چونکہ ہبہ ہے، اور ہبہ میں بیٹے بیٹیوں کو برابر برابر دے یہ اچھا ہے، تاہم پہلی صورت اختیار کرنا بھی درست ہے۔</p><p dir=""RTL"">
	(۲) یاد داشت کی خاطر انگلیوں کو دبائے رکھنے کی اگرچہ گنجائش ہے مگر اس کی عادت اپنا لینا کراہت سے خالی نہیں۔ ولا یفسدہا نظرہ الی مکتوب وفہمہ ولو مستفہما وان کرہ (قولہ وان کرہ) ”ای لاشتغالہ بما لیس من اعمال الصلاة“ (باب مایفسد الصلاة وما یکرہ فیہا فی الفتاویٰ رد المحتار ط: نعمانیة ، ج: ۱/۴۲۶) پس انگلیاں نہ دبائے بلکہ بھول ہو جانے پر جو حکم شرعی ہے اس کے مطابق عمل کیا کرے بالخصوص فرائض میں احتیاط اسی میں ہے، نیز جب کہ بھولنے کامرض ہے تو انگلیاں دبانے میں بھی تو بھول کا احتمال ہے۔</p><p dir=""RTL"">
	(۳) اگر جمع کردہ رقم (چٹی) میں سے لے کر قربانی نہیں کر سکتا اور اس کے علاوہ اس کے پاس کوئی رقم نہیں ہے تو قربانی اس شخص پر واجب نہیں ہے۔ قال العلامہ ابن عابدین رحمہ اللہ تعالی تحت قولہ (والیسار الخ) والمرأة موسرة بالمعجل لو الزوج ملیا ”وبالموٴجل لا“ اھ ج: ۵/۱۹۸، (باب الاضحیة ، ط: نعمانیة)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172821,deoband,معاملات,وراثت ووصیت
31-Aug-2020,https://darulifta-deoband.com/home/ur/inheritance-will/172799,مقدمہ کے ذریعہ دین مہر کی رقم لینا,کیا فرماتے ہیں علمائے دین ومفتیان شرع متین مسئلہ ذیل میں: کہ مئو میں شیخ محمد زمیندار تھے ، جن کی کافی جائدادیں تھیں، اخیر عمر میں وہ اپنی کچھ جائداد وقف باری تعالیٰ کرنا چاہتے تھے ، مگر ۱۹۳۴ء میں وہ انتقال کرگئے اور چھوڑا ایک بیوی حفصہ بی بی، ایک لڑکا حامد اور تین لڑکیاں(بلقیس بی بی، نفیس بی بی اور ذاکیہ بی بی) شیخ محمد مرحوم کی کل جائداد چالیس سہام پر منقسم ہوکر پانچ سہام بی بی حفصہ کو، چودہ سہام لڑکے حامد کو اور سات سات سہام تینوں لڑکیوں کو ملا۔ شیخ محمد کے انتقال کے بعد وقف علی الاولاد کا ایک وقف نامہ ان کی زوجہ حفصہ بی بی مقر(۱) اور لڑکے حدمد مقر (۲) نے لکھا کہ مقر (۱) کا حصہ جائداد مفصلہ ذیل حرف الف میں منجملہ سہام چالیس سہام کے پانچ سہام اور مقر (۲) حامد کا حصہ جائداد مفصلہ فہرست (ب) میں منجملہ چالیس سہام کے چودہ سہام پر قابض ودخیل تھے ، شیخ محمد کے انتقال کے بعد ان کی جائدادوں میں جھگڑے شروع ہوگئے ، تو حفصہ بی بی نے دین مہر کا ایک مقدمہ اپنے لڑکے حامد اور اپنی تینوں لڑکیوں کے خلاف ۱۹۳۵ء میں عدالت سب ججی غازی پور میں دائر کیا اور بذریعہٴ صلحنامہ بعد سود وخرچہ کے 12250/=روپیہ کی ڈگری بحق مقر (۱) حفصہ بی بی کو ۱۹۳۵ء میں ہوئی۔ منجملہ زرڈگری مذکور4900/= روپیہ جو ندمہ مقر(۲) حامد واجب الاداء تھا، اس کے معاوضہ میں مقر(۲) حامد نے اپنی مفصلہ فہرست ذیل عرف(ج) کو بحق مقر(۱) (حفصہ بی بی) بیع کردیا، اور اس پر مقر(۱) کا قبضہ دخل کرادیا۔ اب مقر(۱) اور مقر(۲) نے شیخ محمد کی روح کو خوش کرنے اور ان پر اپنی جائدادکی حفاظت اور ہمیشہ کے لیے خیر خیرات کا سلسلہ جاری رکھنے اور اپنی اولاد کی پرورش کا انتظام کرنے کی غرض سے اپنی اپنی جائداد کو ۱۹۳۶ئمیں وقف علی الاولاد کردیا، مقر(۱) نے بھی اپنی زندگی میں وقف شدہ جائداد کو بیچا اور ان کے اور مقر(۲) کے انتقال کے بعد مقر(۲) کے لڑکے محمد عارف نے وقف شدہ جائدادوں کو بیچنا شروع کیا، خریدنے والے لاعلم تھے کہ یہ وقف جائداد ہے ، بیچنے والے نے دھوکا دیا اور لوگوں نے لاعلمی میں خریدا اور اس پر اپنا مکان اور دوکان بنوالیا۔ حامد کی بہن نفیس بی بی لاولد تھی، اس کے انتقال کے بعد اس کا حصہ اس کے بھائی حامد کی بیوی بدرالنساء اور اس کی دونوں بہنوں بلقیس بی بی اور ذاکیہ بی بی کو ملا، بدرالنساء کا حصہ ان کے لڑکے محمد عارف کو ملا۔ محمد عارف کے مرنے کے بعد ان کے لڑکوں جاوید وغیرہ نے بھی وقف شدہ جائدادوں کو بیچنا شروع کیا، جب وقف شدہ جائدادیں ختم ہوگئیں تو جاوید نے اپنے دادا حامد اور پردادی حفصہ بی بی کا تحریر کردہ وقف نامہ (وقف ڈیڈ) ۲۰۱۴ء میں سنی سنٹرل وقف بورڈ لکھنوٴ میں داخل کرکے رجسٹریشن کراکر اور خود متولی بن کر جتنے لوگوں نے وقف جائدادوں کو ان کے باپ دادا سے خریداتھا جس پر وہ لوگ بیسوں سال سے زیادہ عرصہ سے قابض ودخیل ہیں، نوٹس بھجوادیا ہے کہ یہ وقف جائداد ہے اس کو خالی کردیں۔ دریافت طلب امر یہ ہے کہ: (۱) حفصہ بی بی کا دین مہر کا مقدمہ اپنے لڑکے اور لڑکیوں کے خلاف کرنا کیسا ہے اور بذریعہٴ صلحنامہ جو رقم ملی ہے اس کا استعمال کرنا کیساہے ؟ (۲) وقف شدہ جائداد کا بغیر خریدار کو بتلائے ہوئے دھوکا دھڑی کرکے بیچنا کیسا ہے ؟ اور لاعلمی میں خریدنے والوں کا خریدنا کیساہے ؟ (۳) جن لوگوں نے وقف جائداد لاعلمی میں خرید کر اپنے مکانات یا دوکان بنوالیاہے اور عرصہٴ دراز سے اس پر قابض ودخیل ہیں اس کو وقف بورڈ میں ۲۰۱۴ء میں رجسٹرڈ کراکر متولی بن کر اور ایک سرکاری پاور لے کر جبراً ان لوگوں کا بیع نامہ کینسل کرانا اور اس کو خالی کرانا کیساہے ؟ قرآن وحدیث کی روشنی میں اس طرح کے مسائل کا حل کیاہے اور کیسے ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1323-200T/B=12/1440</span></p><p dir=""RTL"">
	بیٹا اور تینوں بیٹیوں کو چاہئے تھا کہ پہلے ماں کا دین مہر ادا کرتے اس کے بعد جائداد کی تقسیم کرتے۔ یا اپنی طرف سے چاروں مل کر ماں کا دین مہر ادا کر دیتے۔ یہ ان لوگوں نے برا کیا۔ لیکن ماں کے لئے بھی یہ مناسب نہ تھا کہ اپنا دین مہر اپنے بیٹے بیٹی سے وصول کرے اور اس کے لئے مقدمہ کرے لیکن اگر مقدمہ کے ذریعہ دین مہر کی رقم ماں کو ملی تو وہ اپنا مقررہ دین مہر لے سکتی ہے۔</p><p dir=""RTL"">
	(۲) جو چیز وقف ہوتی ہے وہ واقف اور اس کے ورثہ کی ملکیت سے نکل کر اللہ کی ملکیت میں چلی جاتی ہے۔ اللہ کی ملکیت کو بیچنا ہمارے لئے ہرگز جائز نہیں۔ خریداروں کو چاہئے کہ اپنے پیسے اُن سے وصول کریں۔</p><p dir=""RTL"">
	(۳) اگر لاعلمی میں خرید لیا تو علم ہونے کے بعد وقف جائداد کا خریدار کے لئے استعمال کرنا گناہ ہے۔ اب خریداروں کو چاہئے کہ اپنے نقصانات کی تلافی کا مسئلہ وقف بورڈ سے حل کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172799,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172793,كسی شخص نے كچھ زمینیں چچا زاد بہنوں كے نام پر خریدی ہیں، كیا وہ زمینیں چچا كا تركہ بن سكتی ہے؟,جناب بدرالدین نے اپنے چچا جناب فصیح اللہ کی حیات میں ہی ان کی دو بیٹیوں ریحانہ اور نورانہ کے لیے انھی کے نام پر کچھ زمینیں خریدیں ۔ اب جبکہ جناب بدرالدین اور جناب فصیح اللہ دونوں اللہ کو پیارے ہوگئے تو کیا وہ زمینیں کسی شکل میں دونوں بیٹیوں کے حق میں جناب فصیح اللہ کا ترکہ یا وراثت مانی جا سکتی ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1321-1125/B=01/1441</span></p><p dir=""RTL"">
	اگر بدرالدین نے اپنی چچازاد دونوں بہنوں یعنی ریحانہ اور نورانہ کے نام زمین خرید کر ان کے قبضہ اور ملکیت میں دیدیا تھا اور خود بدرالدین صاحب اس زمین سے دستبردار ہوگئے تھے تو دونوں بہنیں ریحانہ اور نورانہ اس زمین کی مالک ہوگئیں۔ وہ فصیح اللہ کے ترکہ میں شامل نہ ہوں گی۔ جب ریحانہ یا نورانہ کا انتقال ہوگا تو اس وقت ان کے جتنے جائز ورثہ ہوں گے وہ اپنے اپنے حصوں کے مطابق حق دار ہوں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172793,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172651,شوہر كے انتقال كے بعد عورت كا یہ كہنا كہ ’’میرا مہر ادا نہیں كیا گیا‘‘ معتبر ہے یا نہیں؟,کیا فرماتے ہین مفتیان کرام اس مسئلہ کے بارے میں شوہر فوت ہوچکا ہے ،بیوی کا کہنا ہے کہ اس نے مہر ادا نہیں کیا لیکن اس کے پاس ثبوت نہیں ہے تو کیا اسے مہر ملے گا یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1093-953/sd=12/1440</span></p><p dir=""RTL"">
	اگر مرحوم شوہر کے ورثاء بیوی کی بات پر اعتماد کرتے ہوئے تصدیق کردیں، تو مرحوم شوہر کے ترکہ سے پہلے مہر کے بقدر رقم الگ کرکے بیوی کو دی جائے گی اور اگر شوہر کے ورثاء بیوی کے دعوی کو تسلیم نہ کریں اور بیوی کے پاس کوئی ثبوت بھی نہ ہو، تو ایسی صورت میں بیوی کا دعوی شرعا معتبر نہ ہوگا۔</p><p dir=""RTL"">
	یستفاد: واذا مات الزوجان وقد سمی لھا مھرا ثبت ذلک بالبینة أو بتصادق الورثة، فلورثتھا أن یأخذوا ذلک من میراث الزوج، ھذا اذا علم أن الزوج مات أولا ۔(الفتاوی الہندیة: ۳۲۱/۱)ثم تقدم دیونہ التی مطالب لھا من جھة العباد ویقدم دین الصحة ھو ما کان ثابتا بالبینة مطلقا أو بالاقرار فی حال الصحة۔ ( الدر المختار مع رد المحتار )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172651,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172618,علیحدہ ہوتے بیٹوں کے درمیان وقت تقسیم کا شرعی طریقہ,جناب مفتی صاحب درجہ ذیل مسئلے کی وجہ سے میں شدید ذہنی کوفت میں مبتلا ہوں۔ مہربانی کرکے شرعی اعتبار سے وضاخت فرمائیں ہم تین بھائی اور چاربہنیں ہے ۔ میں سعودی عرب میں کام کرتا ہوں اور باقی دو بھائی پاکستان میں سرکاری سکول میں استاد ہیں۔ دونوں کی تنخواہیں اتنی ہے کہ ارام سے دونوں کا گزارا ہوجاتا ہیں۔ اور بچت بھی کرتے رہتے ہیں۔ اور والد صاحب ریٹائرڈ سرکاری سکول استاد ہیں لیکن ابو کی پنشن امی ابو کے خرچہ کیلئے کافی ہوتا ہیں۔ چاروں بہنوں کی شادیاں ہوچکی ہیں۔ یاد رہے کہ ہم تینوں نے ابو کے پیسے سے تعلیم حاصل کی ہے اور ابو نے ہم تینوں کو تعلیم حاصل کرنے کا یکساں حق دیاہے ۔ میں چونکہ چھوٹا بیٹا ہوں اسلیے مجھے تعلیم اور رہائش کے خرچ کیلیے باقی دو بھائی ابو کے پیسوں میں سے پیسے بجھوانے کیلیے پچاس کیلومیٹر دورشہرجانے کی زخمت کرتے تھے ۔ ابوکے پیسے نہ ہونے کی صورت میں کسی سے قرضہ لے کربجھوا دیتے ، بعد میں ابو کی تنخواہ میں سے قرضہ واپس کرا دیتے ۔ اور ہوسکتا ہے کہ ایک ادھ دفعہ بھائیوں نے کچھ پیسے اپنی طرف سے بھی بھیجی ہو۔ میں نے سعودی عرب جانے کیلیے ویزا ابو کے پیسے سے تقریبآ پانچ لاکھ میں لیا تھا۔ میں نے اپنی کمائی میں سے والدین اور دونوں بھائیوں کو حج کروایے ہیں۔ امی کو ایک دفعہ الگ عمرہ کروایا ہے ۔ والدین کومہینے دو مہینے میں خرچ کیلیے الگ سے پیسے بھی بھیجتا رہتا ہوں۔ اور گھر کے مختلف کاموں کیلیے بھائیوں کو بھی پیسے بھیجے ہیں۔ ہم نے ایک پلاٹ بھی لیا ہے جوپورا میرے پیسے سے لیا گیا ہے ۔ ایک قطعہ زمین بھی چالیس لاکھ کا لیا ہے جس میں تیئس لاکھ میرا حصہ، پانچ پانچ لاکھ بھائیوں کا حصہ اور سات لاکھ گھرکا مشترکہ سونے کوبیچ کر۔ ہم سارے ابھی والد صاحب کے گھرمیں رہ رہے ہیں اور والدین الحمدللہ حیات ہیں۔ میرے سوالات درجہ زیل ہیں۔ ۱۔ اب جب ہم تین بھائی الگ الگ ہونے کیلیے تقسیم کرتے ہیں۔ تو شریعت کے اعتبار سے پلاٹ میں میرے ساتھ بھائیوں کا کیا حصہ ہوگا۔ ۲۔ زمین کس حساب سے ہم تینوں میں تقسیم کرنا چاہیے ۔ ۳۔ والدین اگر مجھے بھائیوں کی ایسی مدد کرنے کا کہتے ہیں جو شرعی اعتبارسے میرے زمے نہ ہو، تو کیا اس صورت میں والدین کا خکم نہ ماننے پر میں گنہگارہوگا۔ یاد رہے کہ میں والدین کو ہروقت کہتا رہتا ہوں کہ اپ دونوں کا جو بھی خدمت ہوں سرانکھوں پر، لیکن بھائیوں کیلیے میں مزید خرچے اسلیے نہیں کر سکتا کہ وہ دونوں خود صاحب استطاعت ہیں۔ اور اللہ نہ کرے اگر کل کو واقعی بھائیوں کی ایسی کوئی ضرورت پڑ گئی جو وہ خود استطاعت نہ رکھتے ہوں تو میں مدد کیلئے تیار ہو۔ انشاَاللہ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1350-200T/H=12/1440</span></p><p dir=""RTL"">
	(۱) جو پلاٹ آپ نے اپنی ذاتی کمائی ہوئی رقم سے خریدا ہے اُس کے مالک تنہا آپ ہیں اُس پلاٹ میں والدین یا بھائی بہنوں کا کچھ حصہ نہیں ہے اور جو دوسرا پلاٹ (قطعہ زمین) چالیس لاکھ میں خریدا تھا جس میں آپ کے تیئس (۲۳) لاکھ روپئے لگے ہیں اور دس دس (۱۰-۱۰) لاکھ بھائیوں کے اور سات (۷) لاکھ گھر کا مشترکہ سونا بیچ کر لگائے گئے اس پلاٹ میں جتنی جتنی رقم جس جس کی لگی ہے ہر شخص اپنی اپنی رقم کے تناسب سے اس قطعہ زمین کا مالک ہے اگر اس قطعہ زمین کی خریداری کے وقت آپ اور بھائیوں نیز جن جن کی مشترکہ رقم لگی ہے کوئی معاملہ آپس میں قرض وغیرہ کا طے ہوا ہو تو اس کو صاف و واضح لکھ کر دوبارہ معلوم کرلیں۔</p><p dir=""RTL"">
	(۲) نمبر (۱) کے تحت تفصیل سے حکم آگیا۔</p><p dir=""RTL"">
	(۳) والدین بھائی بہنوں کے ساتھ حسن اخلاق حسن معاشرت کا برتاوٴ رکھیں جو خدمت آپ کے ذمہ بھائیوں کی شرعاً نہیں ہے اور والدین اس کا حکم کریں تو حکمت بصیرت نرمی کے ساتھ معذرت کردیا کریں، امید ہے کہ اس صورت میں گنہگار نہ ہوں گے معذرت کرنے میں حتی المقدرت سختی کے برتاوٴ سے اجتناب کریں تاکہ والدین کو تکلیف نہ پہونچے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172618,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172592,دادا دادی ایك ساتھ حادثے میں انتقال كرگئے مگر معلوم نہیں كون پہلے مرا,حضرت میرا سوال یہ ہے کہ دادا جی اور ابو جان دونوں ایک حادثے میں مر گئے اور پہچان کی کوئی صورت نہیں کہ کون پہلے مرا تو کیا میں وراثت کا حقدار ہوں جبکہ میرا ابو اکلوتا تھا نیز اگر میرے دادا جی کے اور بھی بچے ہوتے تو اس صورت میں میرے لئے وراثت کا کیا حکم ہوتا ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1260-1090/B=12/1440</span></p><p dir=""RTL"">
	جی ہاں! صورت مذکورہ میں آپ وارث ہوں گے۔ اگر آپ کے دادا کا اور کوئی لڑکا ہوتا تو ان کی وجہ سے آپ دادا کی میراث سے محروم رہتے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172592,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172500,میرا بھائی بہنوں کو ان کاحصہ نہیں دینا چاہتا لیکن میں دینا چاہتاہوں، تو میں كس طرح كروں؟,ہم دو بھائی اور تین بہنیں ہیں ۔ ہم دونوں بھائیوں کے حصے میں وراثت میں پانچ پانچ بیگھے زمین آئی ہے ۔ میرا بھائی بہنوں کو ان کاحصہ نہیں دینا چاہتا لیکن میں دینا چاہتاہوں ۔ تو پانچ بیگھے کی تقسیم میرے اور میری تین بہنوں کے درمیان کیسے ہوگی ؟ فجزاکم اللہ خیرا کثیرا۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1212-1060/D=12/1440</span></p><p dir=""RTL"">
	شریعت مطہرہ نے وراثت میں لڑکیوں کا بھی حصہ مقرر کیا ہے۔ پس لڑکیوں کو ان کے حق سے محروم کرنا اور ان کا حق نہ دینا بہت سخت گناہ ہے۔ لہٰذا آپ سب مل کر بھائی کو بھی شریعت کے مطابق ترکہ کی تقسیم پر آمادہ کرنے کی کوشش کریں۔ اگر کوشش کے باوجود بھائی تیار نہ ہو۔ تو آپ کے قبضہ میں جو زمین ہے اس کے سات حصے کرکے ایک ایک حصہ تینوں بہنوں کو دیدیں۔ دو حصے کے آپ حقدار ہیں۔ اور دو بھائی کا ہے۔ اور بھائی کے جو دو حصے ہیں، وہ بھی اپنے قبضہ میں رکھ کر بھائی کو یہ کہہ سکتے ہیں کہ آپ کی قبضہ والی زمین میں میرے جو دو حصے ہیں ان دو حصوں کے بدلے ان دو حصوں کو میں لے رہا ہوں اس طرح آپ چار حصے کے مالک ہو جائیں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172500,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172482,ایک والدہ،چاربیٹے،ایک بیٹی کے درمیان مکان کی تقسیم,پانچ مرلے کا مکان وراثت میں تقسیم کرنا ہے ورثاء میں صرف ایک والدہ ہے ایک بیٹی ہے اور چاربیٹے ہیں ان میں کس طرح تقسیم ہوگا؟ جواب مرحمت فرما کرشکریہ کا موقع دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1135-1006/M=12/1440</span></p><p dir=""RTL"">
	ورثہ میں والدہ سے مراد اگر میت کی والدہ ہے تو صورت مسئولہ میں مذکورہ مکان کی مالیت شرعاً 54 سہام پر منقسم ہوگی جن میں سے چھٹا حصہ یعنی 9 حصے والدہ کو اور 10-10 حصے چاروں لڑکوں میں سے ہر ایک کو اور 5 حصے لڑکی کو ملیں گے، مسئلے کی تخریج شرعی کا نقشہ :</p><p dir=""RTL"">
	کل حصے&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 54</p><p dir=""RTL"">
	-------------------------</p><p dir=""RTL"">
	ام &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 9</p><p dir=""RTL"">
	ابن &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 10</p><p dir=""RTL"">
	ابن &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 10</p><p dir=""RTL"">
	ابن &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 10</p><p dir=""RTL"">
	ابن &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 10</p><p dir=""RTL"">
	بنت&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 5</p><p dir=""RTL"">
	--------------------------------</p><p dir=""RTL"">
	اگر والدہ سے مراد میت کی زوجہ ہے تو سوال وضاحت کے ساتھ لکھ کر دوبارہ بھیجیں اور مذکورہ تخریج کو کالعدم سمجھیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172482,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172393,والدین كی حیات میں بھائیوں میں علیحدگی اور بٹوارہ,جناب مفتی صاحب درجہ ذیل مسئلے کی وجہ سے میں شدید ذہنی کوفت میں مبتلا ہوں۔ مہربانی کرکے شرعی اعتبار سے وضاخت فرمائیں ہم تین بھائی اور چاربہنیں ہے۔ میں سعودی عرب میں کام کرتا ہوں اور باقی دو بھائی پاکستان میں سرکاری سکول میں استاد ہیں۔ دونوں کی تنخواہیں اتنی ہے کہ آرام سے دونوں کا گزارا ہوجاتا ہیں۔ اور بچت بھی کرتے رہتے ہیں۔ اور والد صاحب ریٹائرڈ سرکاری سکول استاد ہیں لیکن ابو کی پنشن امی ابو کے خرچہ کیلئے کافی ہوتا ہیں۔ چاروں بہنوں کی شادیاں ہوچکی ہیں۔ یاد رہے کہ ہم تینوں نے ابو کے پیسے سے تعلیم حاصل کی ہے اور ابو نے ہم تینوں کو تعلیم حاصل کرنے کا یکساں حق دیاہے۔ میں چونکہ چھوٹا بیٹا ہوں اسلیے مجھے تعلیم اور رہائش کے خرچ کیلیے باقی دو بھائی ابو کے پیسوں میں سے پیسے بجھوانے کیلیے پچاس کیلومیٹر دورشہرجانے کی زخمت کرتے تھے۔ ابوکے پیسے نہ ہونے کی صورت میں کسی سے قرضہ لے کربجھوا دیتے، بعد میں ابو کی تنخواہ میں سے قرضہ واپس کرا دیتے۔ اور ہوسکتا ہے کہ ایک ادھ دفعہ بھائیوں نے کچھ پیسے اپنی طرف سے بھی بھیجی ہو۔ میں نے سعودی عرب جانے کیلیے ویزا ابو کے پیسے سے تقریبآ پانچ لاکھ میں لیا تھا۔ میں نے اپنی کمائی میں سے والدین اور دونوں بھائیوں کو حج کروایے ہیں۔ امی کو ایک دفعہ الگ عمرہ کروایا ہے۔ والدین کومہینے دو مہینے میں خرچ کیلیے الگ سے پیسے بھی بھیجتا رہتا ہوں۔ اور گھر کے مختلف کاموں کیلیے بھائیوں کو بھی پیسے بھیجے ہیں۔ ہم نے ایک پلاٹ بھی لیا ہے جوپورا میرے پیسے سے لیا گیا ہے۔ ایک قطعہ زمین بھی چالیس لاکھ کا لیا ہے جس میں تیئس لاکھ میرا حصہ، پانچ پانچ لاکھ بھائیوں کا حصہ اور سات لاکھ گھرکا مشترکہ سونے کوبیچ کر۔ ہم سارے ابھی والد صاحب کے گھرمیں رہ رہے ہیں اور والدین الحمدللہ حیات ہیں۔ میرے سوالات درجہ زیل ہیں۔ ۱۔ اب جب ہم تین بھائی الگ الگ ہونے کیلیے تقسیم کرتے ہیں۔ تو شریعت کے اعتبار سے پلاٹ میں میرے ساتھ بھائیوں کا کیا حصہ ہوگا۔ ۲۔ زمین کس حساب سے ہم تینوں میں تقسیم کرنا چاہیے۔ ۳۔ والدین اگر مجھے بھائیوں کی ایسی مدد کرنے کا کہتے ہیں جو شرعی اعتبارسے میرے زمے نہ ہو، تو کیا اس صورت میں والدین کا خکم نہ ماننے پر میں گنہگارہوگا۔ یاد رہے کہ میں والدین کو ہروقت کہتا رہتا ہوں کہ اپ دونوں کا جو بھی خدمت ہوں سرانکھوں پر، لیکن بھائیوں کیلیے میں مزید خرچے اسلیے نہیں کر سکتا کہ وہ دونوں خود صاحب استطاعت ہیں۔ اور اللہ نہ کرے اگر کل کو واقعی بھائیوں کی ایسی کوئی ضرورت پڑ گئی جو وہ خود استطاعت نہ رکھتے ہوں تو میں مدد کیلئے تیار ہو۔ انشاَاللہ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1126-1044/M=12/1440</span></p><p dir=""RTL"">
	(۱) اگر پلاٹ آپ نے ذاتی پیسے سے لیا ہے اس میں کسی بھائی کا کوئی پیسہ نہیں لگا ہے اور پلاٹ خرید کر اپنی ملکیت میں برقرار رکھا ہے، والد صاحب یا بھائی کو دے کر مالک نہیں بنایا ہے تو وہ پلاٹ آپ کی ملکیت ہے اس کے تنہا مالک آپ ہیں ، اور آپ کو ہر تصرف کا حق حاصل ہے۔</p><p dir=""RTL"">
	(۲) زمین کی خریداری میں جس تناسب سے آپ لوگوں کا پیسہ لگا ہے اسی تناسب سے تقسیم ہونی چاہئے۔ لیکن اگر صورت حال یہ ہے کہ آپ لوگوں نے پیسے والد صاحب کو ہبةً دے کر مالک بنا دیا تھا اور پھر والد صاحب نے زمین خریدی ہے تو وہ والد صاحب کی ملکیت قرار پائے گی، اس صورت میں والد صاحب جب تک حیات ہیں وہ خود مختار ہیں اُن کے انتقال کے بعد شرعی طریقے پر تقسیم ہوگی اگر صورت حال کچھ اور ہے تو وضاحت فرماکر سوال کر سکتے ہیں۔</p><p dir=""RTL"">
	(۳) معلوم نہیں ایسی مدد سے کونسی مدد مراد ہے؟ بہرحال جہاں تک ہوسکے کوشش کریں کہ والدین کا حکم ٹوٹنے نہ پائے، اگر استطاعت ہے تو بھائیوں کی مدد کر دیا کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172393,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172385,تین بیٹے اور چار بیٹیوں كے درمیان تقسیم,کیا فرماتے ہیں علمائے دین اس مسئلہ میں کہ* مسمی عبد الشکور کا انتقال ہوا اور 761 مربع فٹ کا ایک مکان ترکہ میں چھوڑا، اور تین بیٹے حاجی محمد بشیر حاجی فیاض الدین و عبدالرحمن أور چار بیٹیوں شرف النساء، زیب النساء، اور خیر النساء، اپنا وارث حقیقی چھوڑا، عبد الشکور مرحوم نے بعض اختلاف کیوجہ سے عبدالرحمن کو عاق کر کے اپنے سے الگ کر دیا تھا اور مکان مذکور کو عبد الشکور مرحوم کے دو بیٹوں حاجی محمد بشیر و حاجی فیاض الدین کے درمیان انتظاما تقسیم کیا گیا دونوں افراد اپنے اپنے حصے میں رہتے سہتے رہے، پھر حاجی محمد بشیر نے دوسرا مکان خرید لیا اور موروثی مکان کا اپنا حصہ خالی کر دیا اور عرصہ دراز تک خالی پڑا رہا، چند مہینوں سے حاجی فیاض الدین نے کل مکان پر قبضہ کرلیا ہے، ہم پسران حاجی محمد بشیر مرحوم چاہتے ہیں کہ مکان مذکور میں دیگر تمام ورثہ کاجو حق و حصہ بنتا ہے ان کو ادا کر دیا جائے تاکہ میرے والد صاحب مرحوم سے آخرت میں کوئی مواخذہ نہ ہو لیکن چچا حاجی فیاض الدین کے قبضہ کر لینے سبب حقوق کی ادائیگی نہیں ہو پا رہی ہے.. دریافت طلب امر یہ ہے کہ کیا والد صاحب مرحوم آخرت میں حقوق کی عدم ادائیگی کے جرم میں ماخوذ ہوں گے؟ اور ہم پسران حاجی محمد بشیر مرحوم کیا صورت اختیار کریں؟ کہ والد صاحب کی گلو خلاصی ہوسکے شریعت کی روشنی میں واضح جواب مرحمت فرمائیں-,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1310-1124/H=12/1440</span></p><p dir=""RTL"">
	عاق کر دینے کی وجہ سے کوئی وارث شرعاً وراثت سے محروم نہیں ہوتا پس عبد الشکور مرحوم کا کل مالِ متروکہ بعد اداءِ حقوق متقدمہ علی المیراث و صحت تفصیل ورثہ دس حصوں پر تقسیم کر کے دو دو حصے تینوں بیٹوں (حاجی محمد بشیر، حاجی فیاض الدین، عبدالرحمن) کو ملیں گے اور ایک ايك حصہ چاروں بیٹیوں کو ملے گا غالباً ایک بیٹی کا نام لکھنے سے رہ گیا ہے پورے مکان پر حاجی فیاض الدین کا قبضہ رکھنا درست نہیں دو چار معاملہ فہم سنجیدہ مزاج باثر لوگوں کو بیچ میں ڈال کر تقسیم شرعی کرکے پہلی فرصت میں ہر وارث کو اس کا حصہ شرعیہ دے دینا چاہئے۔</p><p dir=""RTL"">
	---------------------------</p><p dir=""RTL"">
	جواب درست ہے، البتہ انتظاماً تقسیم سے اگر ہبہ کرنا مراد ہو تو ہبہ کی پوری تفصیل لکھ کر دوبارہ سوال کر لیا جائے۔ (س)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172385,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172378,وارثین میں 3 لڑکیاں، شوہر اور سوتیلی ماں ہے ۔ کیسے تقسیم کیا جائے؟,ہماری اہلیہ کا انتقال ہوا ان کی ملکیت کا 21 تولآ سونا (210 گرام سونا ہے ۔وارثین میں 3 لڑکیاں، شوہر اور سوتیلی ماں ہے ۔ کیسے تقسیم کیا جائے؟ خیر,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1309-1091/H=12/1440</span></p><p dir=""RTL"">
	&nbsp;</p><p dir=""RTL"">
	اگر آپ کی اہلیہ مرحومہ نے اپنے والدین بھائی بہن چچا وغیرہ میں سے اپنی وفات کے وقت کسی کو نہیں چھوڑا بس آپ (شوہر) اور تین بیٹیوں ہی کو چھوڑا تھا تو حکم یہ ہے کہ بعد اداءِ حقوق متقدمہ علی المیراث اہلیہ مرحومہ کا مذکور فی السوال سونا و دیگر تمام اشیاءِ مرحومہ کو چار حصوں پر منقسم کرکے ایک حصہ آپ کو اور ایک ایک حصہ تینوں بیٹیوں کو ملے گا سوتیلی ماں ترکہ مرحومہ سے محروم ہے۔ التخریج</p><p dir=""RTL"">
	کل حصے&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ۴</p><p dir=""RTL"">
	-------------------------</p><p dir=""RTL"">
	شوہر &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ۱</p><p dir=""RTL"">
	بیٹی &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ۱</p><p dir=""RTL"">
	بیٹی &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ۱</p><p dir=""RTL"">
	بیٹی &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ۱</p><p dir=""RTL"">
	سوتیلی ماں=&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; محروم</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172378,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172372,اگروالد کی حیات میں بیٹے کا انتقال ہوجائے، تو مرحوم كے بچوں کا وراثت میں کیا حق ہے؟,اگروالد کی حیات میں بیٹے کا انتقال ہوجائے، تواس کے بچوں کا وراثت میں کیا حق ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1038-868/sd=11/1440</span></p><p dir=""RTL"">
	اگر والد کی حیات میں بیٹے کا انتقال ہوجائے ، تووالد کے انتقال کے بعد اُس کے ترکہ میں مرحوم بیٹے کے بچوں کا شرعا کوئی حصہ نہیں ہے؛ البتہ والد اپنی زندگی میں مرحوم بیٹے کی اولاد کو ہبہ کرسکتا ہے اور تہائی مال سے وصیت بھی کرسکتا ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172372,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172365,لیز کی زمین میں وراثت کا حکم,میرے نانا کی اولاد یعنی ان کے وراثوں میں 4 لڑکے اور 4 لڑکیا ں تھیں، اس میں 1 لڑکا نانا کی حیات میں زمین کے کاروبار کے حصّے میں سے الگ ہو گیا تھا ، اور 2 لڑکیو ں کی اولاد نہیں تھی، اب یہ میرے نانا کے سب لڑکے اور لڑکیوں کا انتقال ہو گیا ہے، لیکن 3 لڑکے اور 2 لڑکیوں کی اولاد زندہ ہیں، ، اب میرا سوال یہ ہے کہ 50 سال پہلے میرے نانا کی حیات میں کاروبار کرنے کے لئے 99 سال کی لیز پر ایک زمیں خریدی تھی ، اور اس زمین میں کاروبار ہو رہا تھا اس دوران میرے نانا کا انتقال ہو گیا تھا، اور اس کے بعد کچھ عرصے میں وہ کاروبار بند ہو گیا، اور جب میرے نانا کی وراثت تقسیم ہوئی تو اس زمین کو وراثت میں سے باکات رکھا گیا تھا، کیوں کہ اس وقت زمین کی ویلو نہ ہونے کی وجہ سے نظر انداز کرلیا تھا، لیکن اب اس کی ویلو مارکیٹ میں ہونے لگی ہے، اب اس زمیں کو فروخت کر رہے ہیں، تو اب اس کی قیمت کا جو روپیہ آے گا اس کا حصّہ صرف میرے نانا کے 3 لڑکے کی اولاد کو ملے گا یا میرے نانا کی 2 لڑکیوں کی اولاد کو بھی ملے گا ؟ اگر پانچوں (5 ) کی اولاد کو ملے گا تو کس حساب سے ملے گا؟ براہ کرم جواب تفصیل سے بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1071-203T/sn=12/1440</span></p><p dir=""RTL"">
	&nbsp;(الف ) لیز پر جو زمین لی جاتی ہے وہ شرعی اعتبار سے اجارہ اور کرایہ داری کا معاملہ ہوتا ہے، ” لیز“پر لینے کی وجہ سے آدمی شرعا مالک نہیں ہوتا اور وراثت صرف مملوکہ مال میں جاری ہوتی ہے؛ لہذا صورت مسئولہ میں آپ کے نانا نے جو زمین لیز پر لی تھی اس میں وراثت جاری نہ ہوگی اور نہ ہی اسے فروخت کرنا شرعا جائز ہوگا؛ لہذااس میں اجرائے وراثت کا سوال بے محل ہے۔(ب) اگر لیز پر لی ہوئی زمین کو حسب ضابطہ آگے کرایے پر دے کر کوئی آمدنی حاصل کی جاتی ہے تو اس میں نانا کے تمام بیٹے یٹیوں کی اولاد کا حق ہوگا یعنی اوّلاً ان کی تمام اولاد کے درمیان للذکرمثل حظ الانثیین(بیٹوں کو بیٹیوں کا دو گنا) تقسیم ہوگی پھر ان میں سے ہرایک کا حصہ ان کے ورثا یعنی: بیوی اور ان کی اولاد وغیرہ کے درمیان بھی اسی ضابطے کے مطابق تقسم ہوگی۔(ج) سوال میں اس کا تو ذکر ہے کہ نانا کا ترکہ تقسیم ہوا تھا؛ لیکن یہ مذکور نہیں ہے کہ اس میں ضابطہٴ شرعیہ کی رعایت کی گئی تھی یا نہیں؟ مثلا بیٹیوں کو شرع کے مطابق حصہ دیا گیا تھا یا نہیں؟ اگر نہیں دیا گیا تھا تو یہ شرعی تقسیم نہ تھی ، نانا کی تمام متروکہ جائداد میں ان کے چاروں بیٹوں کے ساتھ چاروں بیٹیوں کا بھی حق ہے؛ اس لیے ایسی صورت میں نانا مرحوم کے پورے ترکہ کی تقسیم از سر نو شریعت کے مطابق کرلی جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172365,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/172355,تین بیٹوں اور ایك بیٹی كے درمیان تقسیم وراثت,میرے نانا کی 266کینل (266 canal zameen)زمین تھی، ان کے انتقال کے بعد ان کی زمین ان کی بیوی، تین بیٹے اور ایک بیٹی میں کس طرح تقسیم ہوگی؟ اور ان کی بیوی کا بھی انتقال ہوجاتاہے تو ان کے حصے کی بھی زمین کیسے تقسیم ہوگی؟ مجھے اپنی امی کا حصة معلوم کرنا ہے شریعت کے حساب سے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1215-1062/B=12/1440</span></p><p dir=""RTL"">
	اصول شرع کے مطابق آپ کے نانا کی زمین کی موجودہ مالیت 56 سہام میں تقسیم ہوگی جن میں سے سولہ سولہ (16-16) سہام تینوں لڑکوں کو ملیں گے اور آٹھ (8) سہام لڑکی کو ملے گا۔ شرعی تقسیم کا نقشہ حسب ذیل ہے۔</p><p dir=""RTL"">
	کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 56</p><p dir=""RTL"">
	-------------------------</p><p dir=""RTL"">
	ابن &nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 16</p><p dir=""RTL"">
	ابن &nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 16</p><p dir=""RTL"">
	ابن &nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 16</p><p dir=""RTL"">
	بنت &nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 8</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",172355,deoband,معاملات,وراثت ووصیت
