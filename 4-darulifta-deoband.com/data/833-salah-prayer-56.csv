issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/salah-prayer/169008,آٹھ سال کی چھوٹی ہوئی وتر کی نمازیں کیسے پڑھی جائیں؟ نیز اگر کسی کو مشہور دعائے قنوت یاد نہ ہو تو وہ کیا کرے؟,میری 8 سال کی وتر کی نماز قضا ہے ، اس کو کس طرح مختصر کرکے جلدی ادا کرو کیا دعائے قنوت کی جگہ کوئی اور دعا پڑھ سکتے ہیں، اس بارے میں رہنمائی فرمائیں ۔مجھے بہت ڈر ہے موت کا کی کہیں رہ نہ جائے جلدی جواب دیں ۔ اللہ آپ کو جزائے خیر عطا فرمائے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:596-487/N=7/1440</span></p><p dir=""RTL"">
	(۱):اگر آپ کے ذمہ ۸/ سال کی وتر کی نمازیں ہیں تو آپ ان کی مجموعی تعداد ڈائری میں لکھ لیں۔ اور اگر ان کی صحیح تعداد یاد نہ ہو تو محتاط اندازہ لگاکر جو تعداد بنے، وہ لکھ لیں ، پھر روزانہ حسب سہولت، ۳یا ۴/ وتر کی قضا نمازیں ادا کیا کریں، اور جتنی نمازیں پڑھتے جائیں، ڈائری سے ان کی مقدار کم کرتے جائیں۔ اور اگر کبھی موقعہ ملے تو ۳، ۴سے زیادہ بھی پڑھ لیا کریں۔ اس طرح آہستہ آہستہ وتر کی ساری قضا نمازیں ادا ہوجائیں گی ؛ البتہ ممنوع اوقات (طلوع، زوال اور غروب آفتاب کے اوقات)میں قضا نہ کریں، نیز لوگوں کے سامنے بھی نہیں؛ ورنہ لوگوں کو آپ کے گناہ کا علم ہوگا اگرچہ آپ نے وہ لاعلمی وغیرہ میں کیا ہو۔ اور اگر تاریخ وار وتر یاد نہ ہوں تو نیت اس طرح کریں کہ میرے ذمہ زندگی کی جو پہلی وتر ہے، میں اس کی قضا کرتا ہوں یا میرے ذمہ جو سب سے آخری وتر ہے، اس کی قضا کرتا ہوں۔</p><p dir=""RTL"">
	من لم یدر کمیة الفوائت یعمل بأکبر رأیہ، فإن لم یکن لہ رأي یقضي حتی یتیقن أنہ لم یبق علیہ شییء (حاشیة الطحطاوي علی المراقي،کتاب الصلاة، باب قضاء الفوائت،ص ۴۴۷، ط:دار الکتب العلمیة بیروت)، کثرت الفوائت نوی أول ظھر علیہ أو آخرہ (الدر المختار، کتاب الصلاة، باب قضاء الفوائت، ۲:۵۳۸، ط: مکتبة زکریا دیوبند)، وجمیع أوقات العمر وقت القضاء إلا الثلاثة المنھیة(الدر المختار مع رد المحتار، کتاب الصلاة، باب قضاء الفوائت، ۲:۵۲۴)، قولہ:”إلا الثلاثة المنھیة“:وھي الطلوع والاستواء والغروب،ح (رد المحتار)، والنظر الدر والرد (کتاب الصلاة، ۲: ۳۰-۳۲، ۳۴، ۳۷) أیضاً، وینبغي أن لا یطلع غیرہ علی قضائہ؛ لأن التأخیر معصیة فلا یظھرھا (الدر المختار مع رد المحتار، کتاب الصلاة، باب قضاء الفوائت، ۲: ۵۳۹)، قولہ: ”وینبغي الخ “:تقدم في باب الأذان أنہ یکرہ قضاء الفائتة فی المسجد وعللہ الشارح بما ھنا من أن التأخیر معصیة فلا یظھرھا و ظاھرہ أن الممنوع ھو القضاء مع الاطلاع علیہ سواء کان فی المسجد أو غیرہ، قلت: والظاھر أن ینبغي ھنا الوجوب وأن الکراھة تحریمیة الخ (رد المحتار)، وانظر الدر والرد (۲: ۵۸، ۵۹) والفتاوی الرحیمیة في واقعات السادة الحنفیة (ص ۸، الف، ب، مخطوطة)۔</p><p dir=""RTL"">
	(۲): اگر کسی کو مشہور دعائے قنوت (: اللھم إنا نستعینک الخ ) یاد نہ ہو تو وہ کوئی بھی دعا پڑھ لے، مثلاً : ربنا آتنا فی الدنیا حسنة وفی الآخرة حسنة وقنا عذاب النار، یا تین بار اللھم اغفرلي یا یا رب، یا رب، یا رب کہہ لے ، واجب ادا ہوجائے گا؛ کیوں کہ واجب کی ادائیگی کے لیے کوئی بھی دعا پڑھ سکتے ہیں، البتہ سنت یہ ہے کہ مشہور دعائے قنوت پڑھی جائے؛ اس لیے آپ مشہور دعائے قنوت یاد کرنے کی کوشش جاری رکھیں۔</p><p dir=""RTL"">
	من الواجبات قراء ة قنوت الوتر وھو مطلق الدعا (الدر المختار مع رد المحتار ، کتاب الصلاة، باب صفة الصلاة، ۲: ۱۶۳، ط:مکتبة زکریا دیوبند)، قولہ:”وھو مطلق الدعاء“:أي:القنوت الواجب یحصل بأي دعاء کان، قال فی النھر: وأما خصوص ”اللھم إنا نستعینک“ فسنة فقط حتی لو أتی بغیرہ جاز إجماعاً (رد المحتار)، ویسن الدعاء المشہور (الدر المختار مع رد المحتار، کتاب الصلاة، باب الوتر والنوافل ۲: ۴۴۲)، ومن لایحسن القنوت یقول:”ربنا آتنا في الدنیا حسنة الآیة“، وقال أبو اللیث یقول:” اللّٰہم اغفرلي“ یکررہا ثلاثا، وقیل یقول: ”یا رب“ ثلاثا، ذکرہ فی الذخیرة (رد المحتار ۲: ۴۴۳عن شرح المنیة) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",169008,deoband,عبادات,صلاة
01-Sep-2020,https://darulifta-deoband.com/home/ur/salah-prayer/169001,فوگ کمپنی کا پرفیوم پاک ہے یا ناپاک؟ اسے لگاکر نماز ہوگی یا نہیں؟,کیا پرفیوم لگانا جائز ہے؟ فوگ(fogg) ایک طرح کا پرفیوم ہے، کیا اسے لگا کر نماز پڑھنے سے نماز ہوجائے گی؟ گنجائش ہے؟ براہ کرم، جواب دیں۔,"<p>بسم الله الرحمن الرحيم</p><p> </p><p align=""right"">
	Fatwa:<span dir=""RTL"">581-515</span>/N=<span dir=""RTL"">7/1440</span></p><p dir=""RTL"">
	فوگ، پرفیوم کی کوئی قسم نہیں ہے؛ بلکہ یہ پرفیوم تیار کرنے والی ایک کمپنی کا نام ہے، جو اپنے تیار کردہ پرفیومس کے ساتھ کمپنی کا نام بھی لگاتی ہے۔ اور اس کے پرفیومس کا حکم کیا ہے تو معلوم ہونا چاہیے کہ آج کل مختلف پرفیومس اور دواوٴں وغیرہ میں جو الکحل استعمال کیا جاتا ہے، وہ عام طور پر کھجور، انگور، کشمش اور منقی سے تیار شدہ نہیں ہوتا؛ بلکہ وہ گنے کا رس،مختلف دانوں، سبزیات ، پٹرول اور کوئلہ وغیرہ سے تیار کیا جاتا ہے۔ اور اس طرح کا الکوحل حضرات شیخین: امام ابوحنیفہ<span dir=""LTR""></span>اور امام ابو یوسف<span dir=""LTR""></span>کے مسلک کے مطابق حرام وناپاک نہیں ہیکذا في عامة کتب الفقہ والفتاوی۔اوردور حاضر میں علاج ومعالجہ کی ضرورت اور عموم بلوی کی وجہ سے محققین علمائے کرام نے الکحل کے مسئلہ میں اصل اصول کے مطابق شیخین<span dir=""LTR""></span>کے قول کو راجح قرار دیا ہے؛ کیوں کہ جس علت کی بنا پر ماضی میں علمائے کرام نے امام محمد<span dir=""LTR""></span>کے قول کو راجح قرار دیا گیا تھا، وہ دواوٴں اور پرفیومس وغیرہ میں استعمال ہونے والے الکحل میں نہیں پائی جاتی ( تفصیل کے لیے دیکھیں:تکملة فتح الملھم۱: ۵۱۵، ۵۱۶، ۵۰۶، ۵۰۷، مطبوعہ:دار إحیاء التراث العربی بیروت، احسن الفتاوی ۲: ۹۵،مطبوعہ: ایچ ایم سعید کمپنی، کراچی،اختری بہشتی زیور مدلل ۹: ۱۰۲، مطبوعہ: کتب خانہ اختری متصل مظاہر علوم سہارن پوراورفتاوی نظامیہ ۱: ۴۳۸وغیرہ)؛اس لیے فوگ یا کسی اور کمپنی کا پرفیوم لگاکر نماز پڑھ سکتے ہیں، نماز ہوجائے گی؛ البتہ احتیاط بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",169001,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168997,جماعت کی نماز ترک کرنے کا حکم,میں دہلی میں تیسرے فلور میں رہتاہوں ، اور گڑگاؤں میں کال سینٹر (call center) میں ملازمت کرتاہوں ، زیادہ تر یعنی لگ بھگ اٹھانوے فیصد نماز روم میں ہی پڑھتاہوں ، کیا روم میں بنا کسی عذر کے یا کاہلی کی وجہ سے نماز پڑھنا گناہ ہے؟کیا ایسا کرنے سے صرف جماعت کے ثواب سے محروم رہوں گا یا گناہ بھی ہوگا؟ اگر گناہ ہے تو کیا کبیرہ ے یا صغیرہ ؟,"<p>بسم الله الرحمن الرحيم</p><p> </p><p align=""right"">
	Fatwa:<span dir=""RTL"">583-516</span>/N=<span dir=""RTL"">7/1440</span></p><p dir=""RTL"">
	(۱، ۲): فرض نمازوں میں جماعت سنت موٴکدہ، یعنی: واجب کے قریب ہے، بلا عذر شرعی جماعت کے ترک پر اصرارگناہ کبیرہ ہے اور جماعت سے نماز پڑھنا محض ثواب کا کام نہیں ہے؛ بلکہ جماعت چھوڑنے میں حضور صلی اللہ علیہ وسلم کی شفاعت مبارکہ سے محرومی کا اندیشہ بھی ہے؛ بلکہ بعض علما کے نزدیک راجح یہ ہے کہ جماعت واجب ہے؛ اس لیے اگر آپ بلا عذر شرعی محض کاہلی کی وجہ سے اکثر وبیشتر نماز بلاجماعت پڑھتے ہیں تو آپ کو ترک جماعت کا گناہ ہوگا ۔ آپ کو چاہیے کہ آپ کے آفس کے قریب جو مسجد ہو، آپ وہاں جاکر نماز باجماعت ادا کیا کریں۔ اور اگر مسجد بہت دور ہو اور آفس میں آپ کی طرح ایک، دو اور نماز پڑھنے والے ہوں تو آپ ان کے ساتھ جماعت کرلیا کریں۔</p><p dir=""RTL"">
	والجماعة سنة موٴکدة للرجال … وأقلھا اثنان، …وقیل: واجبة و علیہ العامة أي: عامة مشایخنا وبہ جزم في التحفة وغیرھا، قال في البحر: وھو الراجح عند أھل المذھب، فتسن أو تجب ثمرتہ تظھر في الإثم بترکھا علی الرجال العقلاء البالغین الأحرار القادرین علی الصلاة بالجماعة من غیر حرج، (الدر المختار مع رد المحتار، کتاب الصلاة، باب الإمامة، ۲: ۲۸۷- ۲۹۱، ط: مکتبة زکریا دیوبند)۔</p><p dir=""RTL"">
	قولہ:”من غیر حرج“ قید لکونھا سنة موٴکدة أو واجبة فبالحرج یرتفع الإثم ویرخص في ترکھا الخ ونقل عن الحلبي أن الوجوب عند عدم الحرج وفي تتبعھا فی الأماکن القاصیة حرج لا یخفی (رد المحتار)۔</p><p dir=""RTL"">
	قولہ: ”وسن موٴکداً“:أي: استنانا موٴکداً بمعنی أنہ طلب طلباً موٴکداً زیادة علی بقیة النوافل، ولھذا کانت السنة الموٴکدة قریبة من الواجب في لحوق الإثم کما فی البحر، ویستوجب تارکھا التضلیل واللوم کما فی التحریر، أي: علی سبیل الإصرار بلا عذر کما في شرحہ (المصدر السابق، کتاب الصلاة، باب الوتر والنوافل، ۲:۴۵۱)۔</p><p dir=""RTL"">
	فی التلویح: ترک السنة الموٴکدة قریب من الحرام یستحق حرمان الشفاعة اھ ومقتضاہ أن ترک السنة الموٴکدة مکروہ تحریماً لجعلہ قریباً من الحرام، والمراد بھا سنن الھدی کالجماعة والأذان والإقامة؛ فإن تارکھا مضلل ملوم کما فی التحریر، والمراد الترک علی وجہ الإصرار بلا عذر (المصدر السابق، أول کتاب الحظر والإباحة، ۹: ۴۸۷)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168997,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168981,امام کے لیے امامت کی نیت کا حکم,امام کو امامت کی نیت کرنا ضروری ہے ؟ اور نیت کس طرح کرے گا؟ اردو اور عربی دونوں میں نیت کرنے کا طریقہ بتا دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:593-485/N=7/1440</span></p><p dir=""RTL"">
	امام کے لیے امامت کی نیت ضروری نہیں، یعنی: اگر کوئی امام امامت کی نیت نہ کرے تب بھی مقتدیوں کی اقتدا درست ہوتی ہے ؛ البتہ اگر امام امامت کی نیت کرے گا تو اسے امامت کا بھی ثواب ملے گا۔ اور نیت دل کے ارادے کا نام ہے ، اس کے لیے زبان سے کچھ کہنا ضروری نہیں۔ اور امام جب مصلی پر جاتا ہے تو امامت کی نیت پائی ہی جاتی ہے ۔ اور امامت کی نیت نہ کرنے کی صورت یہ ہے کہ کوئی شخص اپنی نماز پڑھ رہا ہو اور کوئی دوسرا آکر اس کی اقتدا رکرلے اور پہلے شخص کو معلوم نہ ہو یا معلوم ہونے کے باوجود وہ امامت کی نیت نہ کرے۔ اور اگر کوئی امام استحضار اور دل جمعی کے مقصد سے زبان سے نیت کے الفاظ کہنا چاہے تو وہ جو زبان جانتا ہو، اس میں یہ حقیقت ادا کرلے کہ میں اس نماز میں لوگوں کا امام ہوں یا میں لوگوں کی امامت کی بھی نیت کرتا ہوں۔نیت کے لیے عربی الفاظ ضروری نہیں اور نہ ہی مطلوب ہیں ۔</p><p dir=""RTL"">
	والإمام ینوي صلاتہ فقط، ولا یشترط لصحة الاقتداء نیة إمامة المقتدي؛ بل لنیل الثواب عند اقتداء أحد بہ الخ (الدر المختار مع رد المحتار، کتاب الصلاة، باب شروط الصلاة، ۲: ۱۰۳، ۱۰۴، ط: مکبتبة زکریا دیوبند)، قولہ: ”لصحة الاقتداء“:أي: بل یشترط نیة إمامة المقتدي لنیل الإمام ثواب الجماعة (رد المحتار)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168981,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168954,مائیك كی آواز بہت تیز ركھنا؟,زید کے پاس ایک مسجد ہے اس کے مائیک کی آواز اتنی تیز ہے کہ جب اذان ہوتی ہے تو زید کے گھرکے بچے بہت ڈر جاتے ہیں اور گھر کے افراد کو ان کی(بچوں کی) نگرانی کرنی پڑتی ہے ، مسئلہ یہ ہے کہ کیا زید کو اب کیا کرنا چاہیے ؟ ایک دو بار مسجد کے امام اور مؤذن سے بھی کہا ہے ،کیا اس طرح سے مائیک کا استعمال کرنا درست ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:540-665/sn=8/1440</span></p><p dir=""RTL"">
	اذان کا مقصد لوگوں کو نماز کی اطلاع دینا ہے، تاکہ وقت پر مسلمان مسجد میں آکر جماعت سے نماز ادا کریں، ظاہر ہے کہ آواز جتنی تیز ہوگی، اتنی ہی آسانی سے لوگوں تک پہنچے گی، اس لیے صورت مسئولہ میں اذان کے لیے مائک کا استعمال درست ہے اور اذان کی آواز ہلکی کرانے کے بجائے بچوں کے لیے کوئی تدبیر اختیار کرلی جائے، اُن کے سونے جاگنے کا نظام اذان کو سامنے رکھ کر بنایا جاسکتا ہے اور بچوں کی نیند جیسے جلدی کھل جاتی ہے، ایسے ہی عموما اُن کو دوبارہ نیند بھی جلدی آجاتی ہے، باقی ضرورت سے زائد تیز آواز جو کانوں پر بار ہو کراہت سے خالی نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168954,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168936,نماز میں ہوا خارج ہونے كا احساس ہو تو كیا كرنا چاہیے؟,مجھے نماز میں وسوسے بہت آتے ہیں، کافی دفعہ تو یہ بھی بھول جاتاہوں کہ کس رکعت میں کونسی سورة پڑھی تھی، کبھی کبھی ایسا لگتاہے کہ ہواخارج ہوئی ہے یا وضو کے متعلق لگتاہے کہ وضو صحیح نہیں ہواہے، غرض کہ طرح طرح کے وسوسے آتے ہیں ، کوئی عمل بتائیں جس سے نماز میں خشوع وخضوع آجائے۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 566-475/D=06/1440</span></p><p dir=""RTL"">
	(۱) وساوس جو نماز میں آتے ہیں ان کا علاج یہ ہے کہ ان کی طرف توجہ نہ کی جائے اور دھیان نماز کی طرف رکھا جائے کہ کونسا رکن ادا کر رہے ہیں اور زبان سے کیا الفاظ نکل رہے ہیں۔</p><p dir=""RTL"">
	(۲) یہ دھیان نہ لگانے کا نتیجہ ہے جس کا علاج یہ ہے کہ نماز میں دھیان لگایا جائے۔</p><p dir=""RTL"">
	(۳) ہوا خارج ہونے اور وضو صحیح ہوا یا نہیں اس کی طرف التفات نہ کیا جائے۔ اور اگر کبھی غلبہ ظن کے درجہ میں وضو کے صحیح نہ ہونے اور ہوا کے خارج ہونے کا یقین ہو تو پھر نماز توڑ کر از سرنو وضو کرکے دوبارہ نماز ادا کرلیں۔ لیکن عام حالات میں وساوس و خیالات کی طرف توجہ نہ دیں۔</p><p dir=""RTL"">
	(۵) تکبیر تحریمہ کے وقت نماز پڑھنے کا استحضار کرلیں اور دل کو نماز کی طرف متوجہ کرلیں پھر ہر رکن کے ادا کرنے کے وقت دھیان رکھیں کہ کیا ادا کر رہے ہیں اور زبان سے کیا پڑھ رہے ہیں بے خیالی میں ارکان ادا نہ کریں کبھی دھیان ہٹ جائے تو پھر لگالیں، ان شاء اللہ خشوع و خضوع کی کیفیت پیدا ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168936,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168927,نماز کے دوران کتنی دیر خاموش رہنے سے سجدہ سہو واجب ہو جاتا ہے ؟,نماز کے دوران کتنی دیر خاموش رہنے سے سجدہ سہو واجب ہو جاتا ہے ؟ کیا نماز میں تین تکبیرات کے بقدر خاموش رہنے سے سجدہ سہو واجب ہو جاتا ہے ؟ 2۔نماز کے دوران کھانسی ہونے کی وجہ سے تین تکبیرات کے بقدرنمازی خاموش رہا تو کیا سجدہ سہو واجب ہوگا ؟ 3۔میں اکثر چار رکعت سنت میں ایک ہی صورت قرات میں پڑھتا ہوں کیا میری نماز ہو جاتی ہے ؟اللہ آپ کو جزائے خیر عطا فرمائے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 575-494/D=06/1440</span></p><p dir=""RTL"">
	نماز کے دوران امام یا منفرد کا اتنی دیر خاموش رہنا جس سے کسی رکن یا واجب میں تین تسبیح کے بقدر تاخیر ہو جائے موجب سجدہٴ سہو ہے۔ قال الشامی: والحاصل أنہ اختلف فی التفکر الموجب للسہو، فقیل مالزم منہ تأخیر الواجب أو الرکن عن محلہ بأن قطع الاشتغال بالرکن أو الواجب قدر أداء رکن وہو الأصح (شامی: ۲/۵۶۲، ط: زکریا دیوبند) أما إن طال تفکرہ بأن کان مقدار مایمکنہ أن یوٴدي فیہ رکناً من أرکان الصلاة کالرکوع والسجود ․․․․․ وفی الاستحسان علیہ السہو ․․․ وجہ الاستحسان: أن الفکر الطویل في ہذہ الصلاة مما یوٴخر الأرکان عن أوقاتہا فیوجب تمکن النقصان فی الصلاة فلابد من جبرہ بسجدتی السہو (بدائع الصنائع: ۱/۴۰۲، ط: زکریا دیوبند) ۔</p><p dir=""RTL"">
	(۲) صورت مسئولہ میں سجدہٴ سہو واجب نہیں ہے۔</p><p dir=""RTL"">
	(۳) آپ کی نماز ہو جاتی ہے، اس میں کوئی حرج نہیں ہے؛ البتہ فرائض میں قصداً ایسا کرنا مکروہ ہے۔ لا بأس أن یقرأ سورة ویعیدہا فی الثانیة۔ قال الشامی: أفاد أنہ یکرہ تنزیہاً ․․․ ہذا إذا لم یضطر (شامی: ۲/۲۶۸، ط: زکریا دیوبند) لما روي أنہ علیہ الصلاة والسلام قرأ فی الرکعة الأولی من المغرب ”إذا زلزلت الأرض“ ثم قام وقرأہا فی الثانیة (تبیین الحقائق: ۱/۳۳۶، ط: زکریا دیوبند) فتاوی محمودیہ: ۷/۹۳، ط: دارالمعارف دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168927,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168906,تکبیر تحریمہ کے وقت ہاتھ کہاں تک اٹھانا چاہئے ؟,میں حنفی ہوں نماز کی نیت کرنے کے لیے ہاتھ کہاں تک اٹھاننا چاہیے ؟ میں نے امام کعبہ کو دیکھا ہے جو نماز کی نیت کرنے کیلئے ہاتھ زیادہ سے زیادہ داڑھی کے نچلے حصے تک اٹھاتے ہیں، میری بھی یہ عادت بنی ہے ۔اس لیے میرا سوال یہ ہے کہ؛ 1۔کیا میرے لئے داڑھی کے نچلے حصے تک ہاتھ اٹھانا ٹھیک ہے ؟ 2۔ کیا انفرادی نماز میں سجدہ سہو کرنے کے لیے ضروری ہے کہ سجدہ کرنے سے پہلے دائیں طرف سلام پھیر لیا جائے ؟ یا صرف سجدہ کیا جائے ؟ برا ہ کرم، بحوالہ جواب دیں۔,"<p>بسم الله الرحمن الرحيم</p><p> </p><p align=""right"">
	Fatwa:<span dir=""RTL"">579-79</span>T/sn=<span dir=""RTL"">7/1440</span></p><p dir=""RTL"">
	&nbsp;(1) مسلک حنفی میں کانوں تک ہاتھ اٹھانا شرعا مستحب ہے ؛ اس لئے آپ اسی کے مطابق عمل کریں، امام کعبہ کسی اور مسلک کے ہو ں گے ؛ اس لئے آپ ان کی اتباع نہ کریں، آپ کی جو عادت بنی ہوئی ہے اسے ترک کردیں۔</p><p dir=""RTL"">
	(وکیفیتہا) إذا أراد الدخول فی الصلاة کبر ورفع یدیہ حذاء أذنیہ حتی یحاذی بإبہامیہ شحمتی أذنیہ وبرؤس الأصابع فروع أذنیہ....فإذا استقرتا فی موضع محاذاة الإبہامین شحمتی الأذنین یکبر قال شمس الأئمة السرخسی علیہ عامة المشایخ. کذا فی المحیط.[الفتاوی الہندیة 1/ 73، ط:زکریا)</p><p dir=""RTL"">
	(ورفع یدیہ) قبل التکبیر، وقیل معہ (ماسا بإبہامیہ شحمتی أذنیہ) ہو المراد بالمحاذاة لأنہا لا تتیقن إلا بذلک...(قولہ ہو المراد بالمحاذاة) أی الواقعة فی کتب ظاہر الروایة وبعض روایات الأحادیث کما بسطہ فی الحلیة، ووفق بینہا وبین روایات الرفع إلی المنکبین، بأن الثانی إذا کانت الیدان فی الثیاب للبرد کما قالہ الطحاوی أخذا من بعض الروایات، وتبعہ صاحب الہدایة وغیرہ، واعتمد ابن الہمام التوفیق بأنہ عند محاذاة الیدین للمنکبین من الرسغ تحصل المحاذاة للأذنین بالإبہامین، وہو صریح روایة أبی داود قال فی الحلیة: وہو قول الشافعی، ومشی علیہ النووی وقال فی شرح مسلم إنہ المشہور من مذہب الجماہیر. (الدر المختار وحاشیة ابن عابدین (رد المحتار) 2/182، ط:زکریا)</p><p dir=""RTL"">
	(2) جی ہاں! انفرادی نماز میں بھی سجدہ سہو سے پہلے اولاً دائیں طرف سلام پھیرنا چاہئے، پھر سجدہ سہو کرنا چاہئے ؛باقی اگر اتفاقاکوئی بغیر سلام پھیرے بھی سجدہ سہو کرلے تب بھی سجدہ سہو ادا ہوجائے گا گو ایسا کرنا بہتر نہیں ہے ۔</p><p dir=""RTL"">
	ومحلہ بعد السلام سواء کان من زیادة أو نقصان....ولوسجد قبل السلام أجزأہ عندنا ہکذا روایة الأصول ویأتی بتسلیمتین ہو الصحیح، کذا فی الہدایة.والصواب أن یسلم تسلیمة واحدة وعلیہ الجمہور وإلیہ أشار فی الأصل، کذا فی الکافی ویسلم عن یمینہ، کذا فی الزاہدی وکیفیتہ أن یکبر بعد سلامہ الأول ویخر ساجدا ویسبح فی سجودہ ثم یفعل ثانیا کذلک ثم یتشہد ثانیا ثم یسلم، کذا فی المحیط.(الفتاوی الہندیة 1/ 139، زکریا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168906,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168905,مسافر پر جمعہ كی فرضیت كے بارے میں,جِس گاؤں میں جمعہ فرض نہ ہو وہاں کا کوئی شخص کسی ایسی جگہ گیا مسافر کی حالت میں تو کیا اس شخص پر جمعہ فرض ہو جائیگا؟,"<p>بسم الله الرحمن الرحيم</p><p> </p><p align=""right"">
	Fatwa:<span dir=""RTL"">581-512</span>/sn=<span dir=""RTL"">7/1440</span></p><p dir=""RTL"">
	&nbsp;وجوب جمعہ کے سلسلے میں یہ نہیں دیکھا جاتا کہ آدمی اصالةً کہاں کا رہنے والا ہے ؛ بلکہ جمعہ کے وقت جس جگہ وہ مقیم ہے وہاں کا اعتبار ہوتاہے ؛ لہذا اگر چھوٹے گاؤں کا کوئی شخص شہر جائے اور وہاں جمعہ کا وقت ہوجائے تو شرعا اس پر جمعہ فرض ہے اگرچہ وہ ایسے گاؤں کارہنے والا ہو جہاں شرعا جمعہ جائز نہیں ہے ؛ البتہ یہاں یہ بات قابل ذکر ہے کہ مسافرِ شرعی پر جمعہ واجب نہیں ہوتا خواہ وہ اصلا شہر کا رہنے والا ہو یا دیہات کا؛ لہذا اگر کوئی شخص( خواہ گاؤں کا ہو یا شہر کا) اپنے وطن سے سوا ستتر کلومیٹر یا اس سے زیادہ دور کے سفر پر ہو اور وہاں اقامت کی نیت نہ کی ہوتو شرعا اس پر جمعہ واجب نہیں ہے اگر چہ وہ جمعہ کے دن شہر میں ہی موجود کیوں نہ ہو؛ہاں اگر جمعہ پڑھ لے تو فریضہ ذمے سے اتر جائے گا۔بلکہ پڑھ لینا چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168905,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168877,نماز اور روزے كا فدیہ كیا ہے؟,کسی کے باپ کا انتقال ہوا، اور حالت مرض میں تقریباً ایک سال کی نماز قضا ہو گئی ، اسی طرح ایک مہینہ رمضان کے روزے بھی چھوٹ گئے ، تو اب میرا سوال یہ ہے کہ ۱.ان کے نماز روزے کا فدیہ دینا ضروری ہے ؟ کیونکہ فدیہ کی وصیت نہیں کیا، حالانکہ ان کے ترکہ میں سے ۰۸ لاکھ روپے کی جائداد تھی۔ ۲. لڑکے کہتے ہیں کہ چونکہ وصیت نہیں کی ہے اس لیے فدیہ ادا نہیں کریں گے ۔ ۳. لڑکے اور دوسرے وارثین میت کیلئے کھانا کھلائیں گے ،(کسی کی موت پر دعوت کھلانا ہمارے ملک کا رواج ہے ) جس میں ایک لاکھ روپئے سے زائد خرچ ہوگا تو کیا یہ کھانے کا انتظام کرنا ضروری ہے ؟ یا فدیہ دینا؟براہ کرم، جواب دیں۔ جزاکم اللہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 554-83T/D=06/1440</span></p><p dir=""RTL"">
	(۱) (الف) تیس روزے کے فدیے تیس صدقہ فطر کے بقدر غلہ یا رقم ہوئی۔</p><p dir=""RTL"">
	(ب) روزانہ (وتر شامل کرکے) چھ نمازوں کے حساب سے سال بھر کی نمازوں کی تعداد جوڑ لیں پھر ہر نماز کے بدلہ ایک صدقہ فطر کے بقدر رقم یا غلہ ہوتا ہے سب کا حساب نکال لیں۔</p><p dir=""RTL"">
	(ج) اگر مرحوم نے فدیہ ادا کرنے کی وصیت کی ہوتی تو ترکہ کے ایک تہائی مال میں سے فدیہ ادا کرنا وارثین کے ذمہ لازم ہوتا لیکن جب مرحوم نے وصیت نہیں کی تو اب وارثین کے ذمہ فدیہ ادا کرنا لازم نہیں ہے۔</p><p dir=""RTL"">
	(د) البتہ جو وارث اپنی خوشی سے اپنے حصہ میں سے کل یا بعض فدیہ کی رقم ادا کردے تو بہت اچھا ہے سب مل کر ادا کردیں یا بعض ورثاء ادا کردیں دونوں شکل جائز ہے لیکن کسی وارث پر زور اور دباوٴ نہیں ڈالا جاسکتا ۔</p><p dir=""RTL"">
	(۲) لڑکوں پر اگرچہ فدیہ ادا کرنا لازم اور واجب نہیں ہے لیکن والد کے حقوق و احسانات کے مقابلہ میں اس طرح کی بات کہنا بے مروتی اور حق ناشناسی ہے۔</p><p dir=""RTL"">
	(۳) کسی کے انتقال کے بعد کھانا کھلانے کی رقم خلاف شرع ہے اور بدعت قبیحہ میں سے ہے اگر کسی وارث کو زبردستی شامل کیا گیا یا اس کے حصے کی رقم زبردستی لگائی گئی تو یہ عمل مزید ناجائز ہے اور اگر کوئی وارث نابالغ ہوا تو مشترک پیسے سے دعوت کا انتظام کرنا حرام ہے۔ حاصل یہ کہ اس طرح کی دعوت بہرصورت واجب الترک ہے لہٰذا فدیہ دیدینا زیادہ بہتر ہوا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168877,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168854,مسجد میں وضو كركے گھر آكر نوافل پڑھنا؟,میرا سوال یہ ہے کہ ایک شخص اگرمسجد میں وضو کرکے گھر آکر نماز پڑھے مثلا تہجد کی نماز وغیرہ توکیا اس کا یہ عمل جائز یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 660-596/M=06/1440</span></p><p dir=""RTL"">
	تہجد و دیگر نوافل، گھر میں پڑھنا اولیٰ ہے اس لئے اگر پانی موجود ہے تو اچھا ہے گھر ہی میں وضو کرکے تہجد وغیرہ پڑھے لیکن اگر کوئی مسجد میں آکر وضو کرے پھر گھر جاکر تہجد وغیرہ پڑھے تو شرعاً کوئی حرج نہیں تاہم ایسی صورت میں اچھا یہ ہے کہ مسجد میں وضو کرکے دورکعت مسجد میں بھی ادا کرلے اور بقیہ گھر آکر پڑھ لے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168854,deoband,عبادات,صلاة
31-Aug-2020,https://darulifta-deoband.com/home/ur/salah-prayer/168849,دونوں سجدوں کے درمیان اگرکوئی پانچ مرتبہ یہ دعا.. سبوح قدوس ربنا ورب الملائکة والروح پڑھ لے تو اس كی نماز ہوگی یا نہیں؟,بعدہ عرض ایں کہ وتر کی تیسری رکعت کے دونوں سجدوں کے درمیان اگرکوئی پانچ مرتبہ یہ دعا.. سبوح قدوس ربنا ورب الملائکة والروح...اس کے بعد ایک بار آیة الکرسی پڑھی تو کیا اس کے پڑھنے سے نماز ہوگی یانہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 657-1059/M=01/1441</span></p><p dir=""RTL"">
	دونوں سجدوں کے درمیان اگر کوئی شخص سہواً مذکورہ دعا پانچ مرتبہ اور آیة الکرسی ایک مرتبہ پڑھ دے تو سجدہٴ سہو کے ذریعہ نماز ہو جائے کی، اور عمداً پڑھنے سے احتراز لازم ہے۔ ویجلس بین السجدتین مطمئناً ․․․․․․ ولیس بینہما ذکر مسنون ۔ وفی الشامیہ: وقدمنا فی الواجبات عن ط أنہ لو أطال ہذہ الجلسة أو قومة الرکوع أکثر من تسبیحة بقدر تسبیحة ساہیاً یلزمہ سجود السہو ۔ (شامی: ۲/۲۱۲، زکریا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168849,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168841,فرض یا نفل کی ایک رکعت میں متعدد سورتیں پڑھنا,مولانا مفتیان اکرام، میں یہ جاننا چاہ رہا تھا کہ کیاسنت و نفل نمازوں میں اور فرض نماز اگر تنہا پڑھ رہے ہوں تو ایک ساتھ دو تین سورتیں ایک رکعتیں پڑھ سکتے ہیں؟ مثال کے طور پر مجھے بڑی صورتیں یاد نہیں اور اگر فجر میں منفرد پڑھ رہا ہوں یا کوئی اور فرض ناز تب کیا فرض نماز میں ایک ساتھ دو تین سورتیں پہلی رکعت میں اور دو تین سورے دوسری رکعت میں پڑھ سکتا ہوں کیا؟ مہربانی فرما کر جلد سے جلد مطمئن فرمائیں، ساتھ ہی اپنے جلد ٹرانسفر اور قرضوں سے نجات کے لئے آپ سبھی حضرات سے خصوصی خصوصی دعاوں کی درخواست کرتا ہوں۔ نیز اپنی والدہ محترمہ کی مغفرت کے لئے دعا کے لئے درخواست ہے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:571-543/sn=7/1440</span></p><p dir=""RTL"">
	سنن غیر مؤکدہ اور نوافل میں تو کوئی حر ج نہیں، گنجائش ہے؛ البتہ فرائض میں اچھا نہیں ہے، خواہ فرض نماز انفرادا پڑھی جائے یا باجماعت،؛ہاں نماز دونوں صورتوں میں ہو جائے گی۔</p><p dir=""RTL"">
	و) قرأ بعدہا وجوبا (سورة أو ثلاث آیات)... (قولہ سورة) أشار إلی أن الأفضل قراء ة سورة واحدة؛ ففی جامع الفتاوی: روی الحسن عن أبی حنیفة أنہ قال: لا أحب أن یقرأ سورتین بعد الفاتحة فی المکتوبات، ولو فعل لا یکرہ، وفی النوافل لا بأس بہ (الدر المختار وحاشیة ابن عابدین (رد المحتار) 2/194،ط: زکریا) ویکرہ الانتقال لآیة من سورتہا ولو فصل بآیات والجمع بین سورتین بینہما سور أو سورة وفی الخلاصة لا یکرہ ہذا فی النفل.... قولہ: ""والجمع بین سورتین الخ"" أی فی رکعة واحدة لما فیہ من شبہة التفضیل والہجر قولہ: ""لا یکرہ ہذا فی النفل"" یعنی القراء ة منکوسا والفصل والجمع کما ہو مفاد عبارة الخلاصة حیث قال بعد ما ذکر المسائل الثلاث وہذا کلہ فی الفرائض أما فی النوافل لا یکرہ اہ (حاشیة الطحطاوی علی مراقی الفلاح مع حاشیتہ للطحطاوی،ص: 353،ط: دارالکتاب)</p><p dir=""RTL"">
	(2) اللہ تعالی آپ کی جملہ جائز تمنائیں پوری فرمائے ۔ (آمین)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168841,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168798,اگر تشہد كے بعد گمان ہو كہ ایك ہی ركعت پڑھی ہے تو كیا كرنا چاہیے؟,(۱) دو رکعت والی نماز میں اگر پہلی رکعت کے بعد غلطی سے قعدہ کرلے اور تشہد کے بعد گمان ہو کے ایک ہی رکعت پڑھی ہے تو کیا کریں ۔ (۲) کیا ایک رکعت میں مختلف سورتوں کی تلاوت کرسکتے ہیں ۔مثلا ایک ہی رکعت میں سورة الرحمن اور سورة ملک۔ (۳) اگر سجدہ سے اٹکر دوسری رکعت میں سورة فاتحہ کے بجائے بہول کے تشہد پڑہلے تو کیا سجدہ سہو کرنا ہو گا ۔ (۴) سورة فاتحة کے بعد کسی سورة سے دو آیت پڑھی اور بہول گیا لوٹانے پر بھی یاد نہیں آیا تو دوسری طرف سے تلاوت کرلیا ۔کیا سجدہ سہو کرنا ہو گا ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 549-82T/D=06/1440</span></p><p dir=""RTL"">
	(۱) صورت مسئولہ میں یاد آتے ہی وہ شخص فوراً کھڑا ہو جائے پھر آخر میں سجدہٴ سہو کرلے ۔ ویسجد للسہو لتأخیر الواجب عن محلہ (حاشیة الطحطاوی علی المراقي: ۴۶۰، ط: دارالکتاب دیوبند) ۔</p><p dir=""RTL"">
	(۲) فرض نماز کی ایک رکعت میں کئی سورتوں کا پڑھنا خلاف اولیٰ ہے؛ البتہ نوافل میں کوئی مضائقہ نہیں۔ ویکرہ الانتقال لآیة من سورتہا ولو فصل بآیة والجمع بین سورتین بینہما سور أو سورة في الخلاصة لایکرہ ہذا في النفل۔ وفي حاشیة الطحطاوي أي في رکعة واحدة لما فیہ من شبہة التفصیل والہجر ۔ قولہ ”لایکرہ ہذا فی النفل“ یعنی القراء ة منکوساً والفصل والجمع کما ہو مفاد عبارة الخلاصة حیث قال بعد ما ذکر المسائل الثلاث وہذا کلہ في الفرائض أما فی النوافل لایکرہ (حاشیة الطحطاوی علی المراقی: ۳۵۲، ۳۵۳، ط: دارالکتاب دیوبند) أما في رکعة فیکرہ الجمع بین سورتین بینہما سور أو سورة فتح۔ وفی التاترخانیة: إذا جمع بین سورتین فی رکعة رأیت فی موضع أنہ لابأس بہ وذکر شیخ الإسلام: لاینبغي لہ أن یفعل علی ما ہو ظاہر الروایة اھ۔ وفي شرح المنیة: الأولی أن لایفعل في الفرض (شامی: ۲/۲۶۹، ط: زکریا دیوبند)</p><p dir=""RTL"">
	(۳) صورت مسئولہ میں سجدہٴ سہو واجب ہے۔ لکن إن قرأ في قیام الأولیٰ قبل الفاتحة، أو فی الثانیة بعد السورة، أو في الأخیرتین مطلقاً لاسہو علیہ، وإن قرأ في الأولیین بعد الفاتحة والسورة أو فی الثانیة قبل الفاتحة ، وجب علیہ السجود لأنہ أخر واجباً (حاشیة الطحطاوی علی المراقی: ۴۶۱، ط: دارالکتاب دیوبند، فتاوی رحیمیة: ۳/۱۴۴، ط: مکتبة الإحسان دیوبند) أحسن الفتاوی: ۴/۳۶، ط: زکریا دیوبن) ۔</p><p dir=""RTL"">
	(۴) صورت مسئولہ میں اگر دوسری سورت کی طرف فوراً منتقل ہوگیا تو سجدہٴ سہو واجب نہیں ہے اور اگر ایک رکن کے بقدر سوچنے اور خاموش رہنے کے بعد دوسری سورت کی طرف منتقل ہوا تو سجدہٴ سہو واجب ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168798,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168787,كیا تیسری اور چوتھی ركعت میں سورہ فاتحہ کے ساتھ دوسری سورت پڑھنا ضروری ہے؟,ظہر کی پہلی چار سنتوں میں تیسری اور چوتھی رکعتوں میں سورہ فاتحہ کے ساتھ دوسری سورت پڑھناضروری ہے ؟ قران و سنت کی روشنی میں واضح فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 644-561/M=06/1440</span></p><p dir=""RTL"">
	ظہر کی فرض نماز سے پہلے جو چار رکعت سنت موٴکدہ ہیں اس کی ہر رکعت میں (یعنی پہلی، دوسری، تیسری اور چوتھی میں بھی) سورہ فاتحہ کے بعد دوسری سورت ملانا واجب ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168787,deoband,عبادات,صلاة
31-Aug-2020,https://darulifta-deoband.com/home/ur/salah-prayer/168780,نزلہ زكام بخار وغیرہ میں جماعت ترك كرنا؟,کیا فرماتے ہیں مفتیان کرام اس مسئلہ کے بارے میں کہ ۱۔ اگر کوئی شخص ایک علاقے میں مقیم ہے جہاں نزلہ زکام اور بخار جیسے امراض کو متعدی سمجھا جاتا ہے اور اگر ایسا مریض مسجد میں بغرض نماز چلا جائے تو دیگر نمازی حضرات پر گراں گزرتا ہے آیا ایسے شخص کو گھر میں انفراداً نماز پڑھنے کی اجازت ہے یا نہیں! ۲۔اور اگر وہ مریض ایسے حالات میں بھی مسجد میں نماز پڑھنا چاہے اور جماعت سے ہٹ کر کونے میں نماز ادا کرے اور جماعت کی ہی نیت کرے کیا اس کی نماز جماعت سے ادا ہوگی؟ عدیل اظہر میاں,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 689-613/H=06/1440</span></p><p dir=""RTL"">
	(۱) امراض کو بالذات متعدی سمجھنا یہ عقیدہ غیر اسلامی ہے اس کی وجہ سے اس قسم کے مریض سے جماعت کے ساتھ نماز کا حکم ساقط نہیں ہوتا۔</p><p dir=""RTL"">
	(۲) ایسا مریض اپنی طرف سے احتیاط کرے کہ چھینک وغیرہ کی وجہ سے قریب میں نماز پڑھنے والوں کی طرف چھینٹیں پڑ کر تکلیف کا موجب نہ بنے اگر پوری احتیاط کے باوجود لوگ نفرت کریں اور مسجد شرعی میں تھوڑا الگ ہٹ کر تنہا نماز امام کی اقتداء میں اداء کرلے تو ان شاء اللہ اُس کو مسجد اور جماعت کا ثواب مل جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168780,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168767,کیا جان بوجھ کر بے وضو نماز پڑھنے والا کافر ہوجاتا ہے؟,اگر کوئی جان بوجھ کر بے وضو نماز پڑھ لے تو کیا وہ کافر ہوجاتا ہے ؟ براہ کرم دلائل کی روشنی میں جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:566-462/N=6/1440</span></p><p dir=""RTL"">
	اگر کوئی شخص محض سستی وکاہلی کی وجہ سے جان بوجھ کر (بلا عذر شرعی) بے وضو نماز پڑھتا ہے تو اس پر کفر کا حکم نہیں ہوگا، اسی طرح اگر کوئی شخص وضو کی فرضیت نہیں جانتا؛ اس لیے جان بوجھ کر بے وضو نماز پڑھتا ہے تو وہ بھی کافر نہیں ہوگا؛ البتہ اگر کوئی شخص وضو کا حکم ہلکا ومعمولی سمجھتے ہوئے بہ طور استہزا ومذاق بے وضو نماز پڑھتا ہے تو وہ کافر ہوجائے گا ؛کیوں کہ دین کی کسی ثابت شدہ بات کا استہزا ومذاق کفر ہوتا ہے۔</p><p dir=""RTL"">
	وبہ -بما في الظھیریة- ظھر أن تعمد الصلاة بلا طھر غیر مکفر کصلاتہ لغیر القبلة أو مع ثوب نجس، وھو ظاھر المذھب کما في الخانیة، وفي سیر الوھبانیة: وفي کفر من صلی بغیر طھارة مع العمد خلف في الروایات یسطر (الدر المختار مع رد المحتار، کتاب الطھارة، ۱۸۵، ۱۸۶، ط: مکتبة زکریا دیوبند)۔</p><p dir=""RTL"">
	قولہ: ”کما في الخانیة“: حیث قال بعد ذکرہ الخلاف في مسألة الصلاة بلا طھارة: وإن الإکفار روایة النوادر، وفي ظاھر الروایة: لا یکون کفراً، وإنما اختلفوا إذا صلی لا علی وجہ الاستخفاف بالدین، فإن کان علی وجہ الاستخفاف ینبغي أن یکون کفراً عند الکل اھ، أقول: وھذا مأید لما بحثہ في الحلبة لکن بعد اعتبار کونہ مستخفاً ومستھیناً بالدین کما علمت من کلام الخانیة، وھو بمعنی الاستھزاء والسخریة بہ، أما لو کان بمعنی عد ذلک الفعل خفیفاً وھنیئاً من غیر استھزاء و لاسخریة؛ بل لمجرد الکسل أو الجھل فینبغي أن لا یکون کفراً عند الکل (رد المحتار)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168767,deoband,عبادات,صلاة
31-Aug-2020,https://darulifta-deoband.com/home/ur/salah-prayer/168758,والد کے کہنے سے جماعت چھوڑنا,دکان پر بہت کام ہوتاہے جس کی وجہ سے میرے والد نماز باجماعت پڑھنے پر ناراض ہوتے ہیں، وہ کہتے ہیں کہ جب دکان پر کام نہ ہو تب چلے جاؤ نماز پرھنے، میں کیا کروں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 639-557/M=06/1440</span></p><p dir=""RTL"">
	سوال سے اندازہ یہ ہوتا ہے کہ دوکان کے کام کی اہمیت والد کی نظر میں باجماعت نماز سے زیادہ ہے، اگر یہ صحیح ہے تو بہت افسوسناک صورت حال ہے، اللہ تعالی آپ کے والد کو صحیح فہم اور دین کی قدر و منزلت نصیب کرے (آمین) آپ موقع بموقع والد صاحب کو حکمت و نرمی سے باجماعت نماز کی اہمیت بتاتے رہیں اور ترک جماعت کی وعید سمجھاتے رہیں، اُن کے لئے دعا بھی کرتے رہیں کہ وہ خود بھی جماعت سے نماز پڑھنے کا اہتمام کریں (اگر وہ نماز نہ پڑھتے ہوں) اور آپ کوشش کریں کہ آپ کی جماعت بھی فوت نہ ہو، اس کے لئے کوئی ترتیب سوچیں کیونکہ ہمیں معلوم نہیں کہ دوکان سے مسجد کی دوری کیا ہے؟ دوکان میں کتنا اور کس نوعیت کا کام ہے؟</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168758,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168744,مسجد کے تہہ خانے کے لئے چھت میں سوراخ چھوڑنا ، نیز لاحق كا مسئلہ,میرے دو مسئلے ہیں۔ پہلا مسئلہ یہ ہے کہ کیا مسجد میں تہہ خانے کے واسطے کا دوسری منزل کے واسطے نماز پڑھنے کی خاطر چھت میں سوراخ چھوڑنا ضروری ہے اختیاری ہے یعنی صرف اواز کے لئے یہ سوراخ ہوتا ہے یا نماز کے جواز کے لئے ہوتا ہے ۔ دوسرا سوال یہ ہے کہ لاحق بندہ نماز میں دوسری رکعت کے قعدے میں سو گیا جب یہ جاگا تو امام قیام میں تھا، اب اس کو حکم یہ ہے کہ یہ امام کو چھوڑ کر اپنی نماز امام تک پہنچائے گا، لیکن جب یہ جاگا تو اس کو تو معلوم نہ ہوگا کہ امام تیسری رکعت میں ہے یا چوتھی میں ۔ تو اب یہ کیا کرے گا؟,"<p>بسم الله الرحمن الرحيم</p><p> </p><p align=""right"">
	Fatwa : <span dir=""RTL"">632-648</span>/M=<span dir=""RTL"">07/1440</span></p><p dir=""RTL"">
	(۱) چھت میں سوراخ چھوڑنا ضروری نہیں، لیکن یہ ضروری ہے کہ مقتدیوں پر امام کی حالت مشتبہ نہ رہے، اگر اوپر کی منزل میں مائیک لگا ہوا ہے اور امام کی آواز پہنچتی رہتی ہے اور لائٹ بھی ہمیشہ رہتی ہے دوران نماز لائٹ کٹ جانے کا اندیشہ نہیں رہتا تو ایسی صورت میں سوراخ چھوڑنے کی چنداں ضرورت نہیں لیکن جہاں اوپر کی منزل میں مائیک لگا ہوا نہیں ہے یا مائیک ہے لیکن لائٹ کٹنے کا اندیشہ لگا رہتا ہے تو ایسی صورت حال میں بہتر ہے کہ چھت میں سوراخ رکھا جائے تاکہ بوقت ضرورت امام یا مکبر کی آواز اوپر کی منزل میں نماز پڑھنے والوں کو ملتی رہے۔</p><p dir=""RTL"">
	(۲) ایسی صورت میں وہ بندہ امام کے قیام میں شامل ہو جائے، اگر امام قیام، رکوع، سجدے کے بعد اگلی رکعت کے لئے کھڑا ہوتا ہے تو اس کا مطلب ہوگا کہ اس بندے کی کوئی رکعت نہیں چھوٹی اور اگر قیام ، رکوع، سجدے کے بعد قعدہ میں بیٹھ جائے تو اس کا مطلب ہوگا کہ اس شخص کی ایک رکعت فوت ہوگئی ایسی صورت میں وہ فوراً اسی جگہ یا ہٹ کر لاحق کی طرح ایک رکعت پڑھ کر امام کے قعدے میں شامل ہو جائے اگر سلام سے پہلے امام کو پالینا ممکن ہو اور ممکن نہ ہو تو فوت شدہ رکعت بعد میں مکمل کرلے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168744,deoband,عبادات,صلاة
01-Sep-2020,https://darulifta-deoband.com/home/ur/salah-prayer/168730,کیا بریلوی امام کے پیچھے نماز ہوجاتی ہے؟,میرا سوال یہ ہے کہ کیا بریلوی امام کے پیچھے نماز ہوجائے گی؟ میرا تعلق تبلیغی جماعت سے ہے۔ جزاک اللہ خیرا,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:</span>517-455<span dir=""LTR"">/sd=</span>6/1440</p><p dir=""RTL"">
	&nbsp;بریلوی شخص جو بدعات کا مرتکب ہو، اُس کی امامت مکروہ ہے ،ایسے شخص کو امام بنانا چاہیے جو امامت کی ضروری شرائط کے ساتھ بدعات وخرافات سے بھی احتراز کرتا ہو؛ البتہ اگر بریلوی امام کے علاوہ جماعت سے نماز پڑھنے کی صورت میسر نہ آئے ، تو انفرادی نماز پڑھنے سے بہتر اسی کے پیچھے نماز پڑھنا ہے اور اگر کوئی شخص ایسی بدعت میں مبتلا ہو، جس سے کفر لازم آتا ہو، تو ایسے شخص کو امام بنانا اور اُس کے پیچھے نماز پڑھنا بالکل ناجائز ہے ، کذا فی رد المحتار: ۲۹۹/۲، ط: زکریا، دیوبند )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168730,deoband,عبادات,صلاة
