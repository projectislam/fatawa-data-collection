issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/death-funeral/65263,میت کو قبر میں کس طرح لٹانا چاہیے؟,میّت کو قبر میں چیت لیٹا کر (یعنی چھاتی آسمان کی طرف ) اور چہرہ قبلہ روخ کر کے دفن کرنا سنّت نبی کے خلاف ہے ؟ میّت کو قبر کی دیوار کے ساتھ لگا کر قبلہ روخ کر دیا جائے اور اگر دیوار کے ساتھ لگانا ممکن نا ہو تو میّت کی کمر نیچے مٹی کے ڈھلے لگا کر میّت کو قبلہ روخ کر دیا جائے۔ مہر بانی فرما کر قران شریف اور حدیث مبارک کی روشنی میں رہنمائی فرمائیں۔,"<p>بسم الله الرحمن الرحيم</p><p> Fatwa ID: 753-758/N=8/1437

سنت یہ ہے کہ میت کو قبر میں پورے طور پر دائیں کروٹ لٹاکر چہرہ قبلہ کی طرف کیا جائے، حضور صلی اللہ علیہ وسلم نے حضرت علی  کو بنی عبد المطلب کے کسی شخص کے انتقال پر اسی کا حکم فرمایا تھا اور چت لٹانے سے منع فرمایا تھا، اور ابو داود شریف میں ہے: حضور صلی اللہ علیہ وسلم نے فرمایا: بیت الحرام (کعبة اللہ) تم لوگوں کا قبلہ ہے زندگی میں بھی اور انتقال کے بعد بھی؛ اس لیے میت کو پورے طور پر دائیں کروٹ لٹاکر چہرہ قبلہ کی طرف کیا جائے، چت لٹاکر صرف چہرہ قبلہ کی جانب کردینے پر اکتفا نہ کیا جائے؛ کیوں کہ صرف چہرہ قبلہ کی طرف کرنا اور دائیں کروٹ نہ لٹانا خلاف سنت اور خلاف افضل ہے، (ویوجّہ إلی القبلة علی جنبہ الأیمن) بذلک أمر النبي صلی اللہ علیہ وسلم، وفي حدیث أبي داود(سنن أبي داود، کتاب الوصایا، باب ماجاء فی التشدید فی أکل مال الیتیم، ص ۳۹۷، ط: المکتبة الأشرفیة دیوبند): البیت الحرام قبلتکم أحیاء وأمواتاً (مراقی الفلاح مع حاشیة الطحطاوي، کتاب الصلاة، باب أحکام الجنائز، فصل في حملھا ودفنھا، ص ۶۰۹، ط: دار الکتب العلمیة بیروت) ، قولہ: ”ویوجہ إلی القبلة“ وجوباً کما فی الدر أو استناناً کما في ابن أمیر حاج الخ، قولہ: ”بذلک أمر النبي صلی اللہ علیہ وسلم“ علیاً لما مات رجل من عبد المطلب فقال: یا علي! استقبل القبلة استقبالاً، وقولوا جمیعاً: ”بسم اللّٰہ وعلی ملة رسول اللّٰہ“ ، وضعوہ لجنبہ ولا تکبوہ علی وجہہ ولا تلقوہ علی ظہرہ، کذا في الجوہرة (حاشیة الطحطاوي علی مراقي الفلاح) ، (ویوجّہ إلی القبلة علی جنبہ الأیمن) للسنة، بذلک أمر رسول اللہ صلی اللہ علیہ وسلم، وفي حدیث أبي داود: ”البیت الحرام قبلتکم أحیاء وأمواتاً“ (إمداد الفتاح، ص: ۶۰۰، ط: مکتبة الاتحاد دیوبند) ، ویوضع في القبر علی جنبہ الأیمن مستقبل القبلة، کذا في الخلاصة۔ (الفتاوی الھندیة، کتاب الصلاة، الباب الحادي والعشرون فی الجنائز، الفصل السادس فی القبر والدفن والنقل من مکان إلی آخر۱: ۱۶۶، ط: مکتبة زکریا دیوبند) ، ویوضع فی القبر علی شقہ الأیمن متوجہا إلی القبلة۔ (الفتاوی التاتارخانیة، کتاب الصلاة، الفصل الثانی والثلاثون، الجنائز، القبر والدفن۳: ۹۶۶، ط: مکتبة زکریا دیوبند) ، ویوجہ إلیہا وجوباً وینبغي کونہ علی شقہ الأیمن۔ (الدر المختار مع د المحتار، کتاب الصلاة، باب صلاة الجنازة ۳: ۱۴۱، ط: مکتبة زکریا دیوبند) ۔ قولہ: ”ووجّہ إلی القبلة“ ، بذلک أمر رسول اللّٰہ صلی اللّٰہ علیہ وسلم، ویکون علی شقہ الأیمن۔ (البحر الرائق، کتاب الصلاة، باب صلاة الجنازة، فصل: السلطان أحق بصلاتہ علیہ ۲: ۳۳۹، ط: مکتبة زکریا دیوبند) ۔ نیز امداد الفتاوی (۱: ۷۱۲، ۷۱۳، سوال: ۶۴۲، ۶۴۳، مطبوعہ: مکتبہ زکریا دیوبند) ، فتاوی محمودیہ (۹: ۶۰، ۶۱، سوال: ۴۱۸۷، ۴۱۸۸، مطبوعہ: ادارہٴ صدیق ڈابھیل) ، احسن الفتاوی (۴: ۲۳۴، ۲۳۵، مطبوعہ: دار الاشاعت کراچی) اور کفایت المفتی جدید (۳: ۴۸، مطبوعہ: مکتبہ دار الاشاعت کراچی) وغیرہ دیکھیں۔ فقط واللّٰہ تعالی أعلم۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65263,deoband,عبادات,احکام میت
01-Sep-2020,https://darulifta-deoband.com/home/ur/death-funeral/65228,نمازجنازہ کی آخری تکبیر کے بعد ہاتھ کب چھوڑنا چاہئے؟,نمازجنازہ کی آخری تکبیر کے بعد ہاتھ کب چھوڑنا چاہئے؟ کچھ لوگ کہتے ہیں کہ تکبیر کے بعد دونوں ہاتھ چھوڑ کر سلام کرنا چاہئے اور کچھ کہتے ہیں کہ دائیں طرف دایاں اور بائیں طرف بایاں ہاتھ چھوڑنا چاہئے ؟,"<p>بسم الله الرحمن الرحيم</p><p> Fatwa ID: 782-719/Sn=8/1437

اس سلسلے میں تین اقوال ہیں دو تو یہی ہیں جو آپ نے ذکر کیے، تیسرا یہ ہے کہ دونوں طرف سلام پھیرنے کے بعد ہاتھ چھوڑے، یہی اکثر مفتیان کی رائے ہے، او راکابر کے یہاں بالعموم معمول یہی ہے۔ دیکھیں: فتاوی دارالعلوم: ۵/ ۲۱۸، سوال: ۲۸۷۳، فتاوی رحیمیہ: ۷/ ۳۸، ط: دارالاشاعت، فتاوی محمودیہ: ۸/ ۵۵۵، تا ۵۵۹، مع حاشیہ، ط: ڈابھیل)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65228,deoband,عبادات,احکام میت
01-Sep-2020,https://darulifta-deoband.com/home/ur/death-funeral/64403,اجلاس علی مأة سنة من وفات مؤسس الجامعة العربیة,ہل یجوز الجلوس علی وفات مؤسس جامعة عربیة تجتوزت خمسین ومأة سنة وفی ہذا الجلوس لا یکزن الا تلاوت القران وتذکرة المؤسس وحیاتہ وخدماتہ,"<p>بسم الله الرحمن الرحيم</p><p> Fatwa ID: 485-513/D=8/1437

الجلوس علی وفاة أحد علی الہیئة المذکورة في السوٴال مع إضافة القیود وغیرہا لیس لہ أصل في الشریعة الإسلامیة ، ولا یجوز ترویج مثل ہذہ الاحتفالات؛ لما یترتب علیہا من المفاسد والبدعات ․ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64403,deoband,عبادات,احکام میت
01-Sep-2020,https://darulifta-deoband.com/home/ur/death-funeral/63838,بے حرمتی سے بچانے کیلئے لاشوں کو نکال کر نئے قبرستان میں منتقل کیا جاسکتا ہے یا نہیں؟,کیا فرماتے ہیں علمائے کرام اس مسئلہ میں کہ میں برما کا رہنے والاہوں ہمارے یہاں مسلمان قبرستان شہر کے کنارے میں تھا لیکن شہر بڑا ہوگیاتو قبرستان شہرکے اندر آگیا اسلئے حکومت نے مسلمان قبرستانوں کی زمین کو قبضہ میں لے کر نیا زمین میں نیا قبرستان بنانے کیلئے اجازت دیا۔ پرانے قبرستانوں میں قبروں کو ہموار کر کے اسکے اوپر سرکاری عمارتیں اور بیت الخلاء بناتے ہیں مسلمانوں کو اپنے اکابرین اور اباء و اجداد کے قبروں پر بے حرمتی کو دیکھ کر بہت غمزدہ ہوئے ۔ سوال یہ ہے مسلمان قبروں کو اس بے حرمتی سے بچانے کیلئے لاشوں کو نکال کر نئے قبرستان میں منتقل کرسکتاہے یا نہیں؟ نوٹ: بعض اکابرین کے قبریں پرانے بھی ہیں، بعض ایک سال دوسال پہلے کاہیں۔ بینوا توجروا,"<p>بسم الله الرحمن الرحيم</p><p> Fatwa ID: 487-487/Sd=7/1437

تدفین کے بعد مسلمان کی لاش کو قبر سے نکال کر دوسری جگہ منتقل کرنا بالاتفاق ناجائز ہے؛ لہذا صورت مسئولہ میں مسلمانوں کی لاشوں کو پرانے قبرستان سے نئے قبرستان میں منتقل کرنا جائز نہیں ہے، مذکورہ حالات میں مسلمانوں کو صبر کرنا چاہیے، قبروں کی بے حرمتی کی وجہ سے انشاء اللہ اُن پر کوئی مواخذہ نہیں ہوگا۔ قال ابن عابدین: وأما نقلہ بعد دفنہ فلا مطلقاً۔ قال في الفتح: واتفقت کلمة الشایخ في امرأة دفن ابنہا وہي غائبة في غیر بلدہا، فلم تصبر، وأرادت نقلہ علی أنہ لا یسعہا ذلک۔ (رد المحتار مع الدر المختار:۳/۱۴۶، مطلب في دفن المیت، باب صلاة الجنازة، ط: زکریا) وقال الشرنبلالي: ولا یجوز نقلہ أي: المیت بعد دفنہ بأن أہیل علیہ التراب بالاجماع بین أئمتنا، طالت مدة دفنہ أو قصرت۔ (حاشیة الطحطاوي علی مراقي الفلاح، ص: ۶۱۴، ۶۱۵، فصل في حملہا ودفنہا، باب أحکام الجنائز، ط: فیصل، دیوبند) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63838,deoband,عبادات,احکام میت
01-Sep-2020,https://darulifta-deoband.com/home/ur/death-funeral/63333,مسجد میں نماز جنازہ پڑھنا کیسا ہے؟,مظفر پور (بہار)میں سعد پورہ ایک محلہ ہے یہاں مسلمانوں کی ایک کثیرآبادی ہے ۔اگر محلہ میں کسی کی وفات ہوجاتی ہے توجنازہ کی نمازکے لئے کوئی مخصوص مقام نہ ہونے کی وجہ سے مین روڈ پرہی جنازہ کی نماز اداکی جاتی ہے ،بظاہراس پرکوئی اعتراض نہیں کرتا،لیکن جب تک جنازے کی نماز ہوتی ہے روڈ پراآمدورفت بھی متاثر ہوتی ہے ، جس میں مسلم اورغیر مسلم دونوں ہوتے ہیں،اورگاڑیوں کی لمبی لائن لگ جاتی ہے ۔مسلمانوں کو یہ احساس بار بار ستاتا ہے کہ روڈ پرجنازہ کی نمازاجنازہ پڑھنے سے آنے جانے والوں کوتکلیف ہوتی ہے ۔اسی وجہ سے محلہ کی مسجد میں محراب کے اندر منبر کے سامنے ایک دروازہ قبلہ کی جانب کھول دیاگیا تاکہ میت کوباہررکھ کرمسجد میں ہی جنازہ کی نماز ادا کرلی جائے ۔کچھ حضرات اس طرح نماز جنازہ اداکرنے سے منع کرتے ہیں،مفتیان کرام سے گذارش ہے کہ مسئلہ مذکورہ میں مندرجہ ذیل صورتوں کوسامنے رکھتے ہوئے جواب مرحمت فرمائیں ۔ اگرمیت کے ساتھ امام صاحب باہرہوں اور مقتدی اندرون مسجد ، یا میت ،امام صاھب اورمقتدیوں کی ایک صف بھی باہرہو یاصرف میت باہرہواورباقی مصلی مع امام، مسجد کے اندر ہوں ۔ براہ کرم وضاحت کے ساتھ جواب مرحمت فرمائیں۔,"<p>بسم الله الرحمن الرحيم</p><p> Fatwa ID: 327-375/Sn=4/1437-U

یہ سوال سالِ گزشتہ ڈاک سے بھی آیا تھا، اس وقت جو جواب لکھا گیا تھا، اس کی کاپی ارسال ہے۔
-----------------------
Fatwa ID: 328-363/Sn=4/1437-U

سوال میں جس ضرورت کا آپ نے ذکر کیا اس کے تحت مذکورہ بالا تینوں طریقوں سے نمازِ جنازہ ادا کرنے کی گنجائش ہے؛ لیکن آپ حضرات کوشش کرکے نمازِ جنازہ کے لیے مسجد کے علاوہ کسی دوسری جگہ کا انتظام کرلیں جہاں لوگوں کو پریشانی بھی نہ ہو نیز مسجد میں ادائیگی میں جو کراہت کا شائبہ ہے وہ بھی نہ رہے۔ ”درمختار“ میں ہے: وکرہت تحریمًا وقیل تنزیہًا في مسجد جماعة ہو أي المیت فیہ وحدہ أو مع القوم اھ وفي رد المحتار: وتکرہ أیضا في الشارع وأرض الناس․․․ إنما تکرہ فی المسجد بلا عذرٍ فإن کان فلا․․․ فینبغی الإفتاء بالقول بکراہة التنزیہ الذی ہو خلاف الأولی کما اختارہ المحقق ابن الہمام إلخ (۳/۱۲۶ تا ۱۲۹، مطلب في کراہیة صلاة الجنازة في المسجد، ط: زکریا) نیز دیکھیں حلبی کبیری (ص: ۵۸۹، ط: اشرفی) اور امداد الاحکام ۱/ ۳۶۴، سوال: ۲۹، فصل فی احکام المسجد وآدابہ، ط: کراچی)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63333,deoband,عبادات,احکام میت
01-Sep-2020,https://darulifta-deoband.com/home/ur/death-funeral/63030,میت کی نمازِ جنازہ پڑھانے کا سب سے زیادہ حق کس کا ہے ؟,(۱) میت کی نمازِ جنازہ پڑھانے کا سب سے زیادہ حق کس کا ہے ؟ (۲) اگر میت کا سگا رشتے دار مثلاً بھائی، باپ، بیٹا وغیرہ امام مسجد کی بجائے خود امامت کرنے کا مطالبہ کرے تو اسکا یہ مطالبہ ازروئے شریعت کیسا ہوگا ؟ (۳) نیز کیا کوئی شخص اپنی بیوی کی نماز جنازہ کی امامت کرسکتا ہے ؟,"<p>بسم الله الرحمن الرحيم</p><p> Fatwa ID: 299-299/M=4/1437-U

(۱، ۲) نماز جنازہ پڑھانے کا حق سب سے پہلے سلطان کو ہے پھر اس کے نائب (امیر شہر) کو پھر قاضی کو پھر امیر بلدہ کو پھر قاضی کے نائب کو پھر امام مسجد کو بشرطیکہ وہ ولی سے افضل ہو، وُلاة کی تقدیم واجب ہے اور امام کی مندوب، اگر امام محلہ صالح دین دار اور ولی سے افضل ہے تو ولی میت کو چاہیے کہ امام سے نماز پڑھانے کی درخواست کرے ورنہ ولی کو خود نماز پڑھانے کا زیادہ حق ہے، اگر میت کے رشتے داروں میں بھائی، بیٹا اور باپ سبھی موجود ہوں تو باپ کو زیادہ حق ہے، اگر ولی میت خود نماز جنازہ پڑھانے کا مطالبہ کرے تو اس کو اس کا حق ہے لیکن امام مسجد اگر اس سے افضل ہو تو ولی امام کو نماز پڑھانے کی اجازت دے دے یہ بہترہے ۔ ویقدّم في الصلاة علیہ السلطان إن حضر أو نائبہ وہو أمیر المصر ثم القاضي ثم صاحب الشرط ثم خلیفة القاضي ثم إمام الحي․․․ فیہ إیہام وذلک أن تقدیم الولاة واجب وتقدیم إمام الحي مندوب فقط بشرط أن یکون أفضل من الولي وإلا فالولي أولی کما في المجتبی (درمختار)
(۳) کرسکتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63030,deoband,عبادات,احکام میت
01-Sep-2020,https://darulifta-deoband.com/home/ur/death-funeral/62834,میت کو غسل دینے کا مسنون طریقہ مطلوب ہے ؟,میت کو غسل دینے کا مسنون طریقہ مطلوب ہے ؟,"<p>بسم الله الرحمن الرحيم</p><p> Fatwa ID: 187-187/M=3/1437-U

میت کو غسل دینے کا طریقہ درج ذیل ہے: 
جس تختہ پر غسل دیا جائے پہلے اس کو تین یا پانچ یا سات مرتبہ لوبان وغیرہ کی دھونی دے لیں، اس پر میت کو قبلہ رخ کرکے یا جیسے بھی آسان ہو لٹایا جائے، اس کے بعد میت کے بدن کے کپڑے چاک کرلیں اور ایک تہبند اس کے ستر پر ڈال کر بدن کے کپڑے تارلیں، یہ تہبند موٹے کپڑے کا ناف سے لے کر پنڈلی تک ہونا چاہیے تاکہ بھیگنے کے بعد ستر نظر نہ آئے، پھر بائیں ہاتھ میں دستانے پہن کر میت کو استنجا کرائیں، اس کے بعد وضو کرائیں اور وضو میں کلی نہ کرائیں نہ ناک میں پانی ڈالا جائے اور نہ گٹوں تک ہاتھ دھوئے جائیں، ہاں البتہ کوئی کپڑا یا روئی وغیرہ انگلی پر لپیٹ کر تر کرکے ہونٹوں، دانتوں اور مسوڑھوں پر پھیر دیں، پھر اسی طرح ناک کے سوراخوں کو بھی صاف کردیں، خاص کر اگر میت جنبی یا حائضہ ہو تو منہ اور ناک پر انگلی پھیرنے کا زیادہ اہتمام کیا جائے، اس کے بعد ناک، منہ اور کانوں کے سوراخوں میں روئی رکھ دیں؛ تاکہ وضو وغسل کراتے ہوئے پانی اندر نہ جائے، وضو کرانے کے بعد ڈاڑھی وسر کے بالوں کو صابن وغیرہ سے خوب اچھی طرح دھوویں ، پھر مردے کو بائیں کروٹ پر لٹاکر بیری کے پتوں میں پکا ہوا یا سادہ نیم گرم پانی دائیں کروٹ پر خوب اچھی طرح تین مرتبہ نیچے سے اوپر تک بہادیں تاکہ پانی بائیں کروٹ کے نیچ پہنچ جائے۔ پھر دائیں کروٹ پر لٹاکر اس طرح بائیں کروٹ پر سر سے پیر تک تین مرتبہ پانی ڈالا جائے کہ پانی دائیں کروٹ تک پہنچ جائے، نیز پانی ڈالتے ہوئے بدن کو بھی آہستہ آہستہ ملا جائے، اگر میسر ہو تو صابن بھی استعمال کریں۔ اس کے بعد میت کو ذرا بٹھانے کے قریب کردیں اور پیٹ کو اوپر سے نیچے کی طرف آہستہ آہستہ ملیں اور دبائیں اگر کچھ نجاست نکلے تو صرف اس کو پونچ کر دھو ڈالیں، وضو وغسل لوٹانے کی ضرورت نہیں، اس کے بعد اس کو بائیں کروٹ پر لٹاکر کافور ملا ہوا پانی سرسے پیر تک تین دفعہ ڈالیں، پھر سارے بدن کو تولیہ وغیرہ سے پونچھ دیا جائے، ویوضع کما مات کما تیسر في الأصح علی سریرٍ مجمرٍ وترًا إلی سبعٍ فقط ”فتح“ ککفنہ․․․ إلی قولہ: وینشف في ثوبٍ إلخ․ (الدر المختار مع رد المحتار: ۳/ ۸۴-۸۹، ط: زکریا دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62834,deoband,عبادات,احکام میت
01-Sep-2020,https://darulifta-deoband.com/home/ur/death-funeral/62316,میت کی وفات کے اول روز میت کے گھر میں ڈیگیں پکانا کیسا ہے؟جب کہ میت کی مالیت سے ہو؟اور اس میں ضیافت اور صدقہ کے فرق کے بارے میں فقہا نے کیا ہے؟اگر فرق ہے تو وضاحت فرمائیں۔,(۱) میت کی وفات کے اول روز میت کے گھر میں ڈیگیں پکانا کیسا ہے؟جب کہ میت کی مالیت سے ہو؟اور اس میں ضیافت اور صدقہ کے فرق کے بارے میں فقہا نے کیا ہے؟اگر فرق ہے تو وضاحت فرمائیں۔ (۲) اسی طرح تیسرے دن پھر میت کے گھر کھانا تیار کرنا اور لوگوں کا جمع ہونا خاص کر عورتوں کا ، پھر چالیس دن تک معمولی خوارک مسجد بھیجنا یا غریبوں مسکینوں پر کھانا ، پھر چالیسواں روز پھر خوراک تیار کرنا پھر سال گذرنے کے بعد صدقہ کرنا آیا یہ صدقات شریعت مطہرہ میں کسی دلیل سے ثابت ہے ؟ یا نہیں؟ (۳) پھر اگر میت کے گھر والے یہ کام کرائے اور علمائے کرام بھی وہاں جاے اور ان صدقات کو کھائے تو علمائے کا یہ کام کیسا ہے؟,"<p>بسم الله الرحمن الرحيم</p><p> Fatwa ID: 130-145/Sn=2/1437-U

میت کی وفات کے اول روز اسی طرح تیسرے روز کھانا تیار کرکے لوگوں کو جمع کرکے کھلانا، نیز چالیس روز تک مسجد میں کھانا بھیجنا، پھر چالیسویں روز اور سال گزرنے پر کھانا تیار کرنا یہ سب بدعت ورسوم ہیں، اللہ کے رسول صلی اللہ علیہ وسلم اور صحابہٴ کرام کے زمانے میں ا ن کا کوئی ثبوت نہیں ملتا؛ اس لیے ان سب رسوم وبدعات سے اجتناب کرنا ضروری ہے، اگر ایصالِ ثواب مقصود ہے تو اس کا عمدہ طریقہ یہ ہے کہ بدون تعین یوم ووقت کے لوجہ اللہ نقد یا کپڑے یا کھانا فقراء کو صدقہ کردے اور خفیةً نقد دینا سب سے بہتر ہے، کہ اس میں ریا نہ ہوگی اور ضرورت مند اس سے اپنی جملہ حاجات رفع کرسکتا ہے؛ لیکن یہ بات واضح رہے کہ بہ طور صدقہ کھانا یا نقد دینا ترکہٴ میت سے اسی وقت جائز ہے جب تمام ورثاء دلی خوشی سے اس کی اجازت دیں؛ لیکن ورثاء میں ا گر کوئی نابالغ ہے تو اس کی اجازت معتبر نہیں ہے، ایسی صورت میں بالغ ورثاء اپنے مال سے کریں، نابالغ کے حصہ سے اس میں صرف نہ کریں، ان کے لیے ایسا کرنا جائز نہیں ہے، رد المحتار علی الدر المختار میں ہے: ویکرہ اتخاذ الضیافة من الطعام من أہل المیت لأنہ شرع فی السرور لا فی الشرور، وہی بدعة مستقبحة وروی الإمام أحمد وابن ماجہ بإسناد صحیح عن جریر بن عبد اللہ قال "" کنا نعد الاجتماع إلی أہل المیت وصنعہم الطعام من النیاحة "" اہ․ وفی البزازیة: ویکرہ اتخاذ الطعام فی الیوم الأول والثالث وبعد الأسبوع ونقل الطعام إلی القبر فی المواسم، واتخاذ الدعوة لقراء ة القرآن وجمع الصلحاء والقراء للختم أو لقراء ة سورة الأنعام أو الإخلاص․․․ الخ (شامی، ج:۳، ص: ۱۴۸، باب صلاة الجنازة، زکریا) نیز دیکھیں: فتاوی دارالعلوم (۳) بہ طور رسم کی جانے والی دعوتوں میں کسی کو شرکت نہ کرنی چاہیے؛ باقی اگر بطور رسم نہ ہو؛ بلکہ دن وغیرہ کی تعیین کے بغیر بغرض ایصالِ ثواب بہ طور ”صدقہ“ کھلایا جائے تو اسے بھی کھانے سے خصوصاً اغنیاء اور علماء کو احتیاط کرنا چاہیے؛ اس لیے یہ کھانا اماتتِ قلب کا موجب ہوتا ہے۔ (فتاوی رشیدیہ، ص: ۱۲۴ تا ۱۲۳ و۲۷۸، ط: دارالاشاعت، کراچی، نیز فتاوی دارالعلوم، ۱۸/ ۴۸۳)۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62316,deoband,عبادات,احکام میت
01-Sep-2020,https://darulifta-deoband.com/home/ur/death-funeral/62219,پرانی قبروں کے دوبارہ اکھاڑ کر مردوں کی ازسر نوتدفین کا کیا حکم ہے؟,کیا فرماتے ہیں علمائے کرام ومفتیان عظام اس مسلئے کے بارے میں کہ: صدیوں پرانی قبروں کو از سر نو استعمال کیا جاسکتا ہے ؟ ایسی جگہ قبرستان واقع ہے جہاں سے اب لوگ عام طور پر گزرتے ہیں اور اکثر قبریں اتنی بوسیدہ ہو چکی ہیں کہ از خود کھل گئی ہیں اور اس قبرستان میں مال مویشی چرتے ہیں اور ایک حد تک یہ مقام تفریح بھی بن چکا ہے ۔ اور عموما قبرستان کا شرعی احترام بھی لوگوں میں باقی نہیں رہا۔ پرانی قبرستانوں میں مزید دفن کرنے کی جگہ نہیں رہی اور عوام الناس اپنی اپنی زمینوں کو مردے دفنانے کے لئے استعمال کر رہے ہیں جس کی وجہ سے جگہ جگہ نجی قبرستان بن رہے ہیں۔اور اس طرح زیر استعمال کاشت کی زمینیں بری طرح متاثر ہو رہی ہیں اور زمینوں کی پیداواری صلاحیت میں کمی پیدا ہو رہی ہے ۔ سوال یہ ہے کہ کیا اس قبرستان کو نئے مردوں کی تدفین کے لئے استعمال کیا جا سکتا ہے ؟ اور کیا ایک قبر میں ایک سے زیادہ مردوں کو مختلف اوقات میں دفنایا جاسکتاہے ؟ مہربانی فرما کر اس سلسلے میں شرعی روشنی میں رہنمائی فرما کر ماجور ہوں۔,"<p>بسم الله الرحمن الرحيم</p><p> Fatwa ID: 50-50/B=2/1437-U

جو قبر اتنی پرانی ہوگئی ہے کہ مردے گل سڑکر مٹی بن چکے ہوں، اس کو از سر نو استعمال کیا جاسکتا ہے، یعنی اس میں دوبارہ مردے کو دف کیا جاسکتا ہے، نجی قبرستان بنانے کی یا کھیتوں میں دفن کرنے کی ضرورت نہیں، عموماً اس پندرہ سال میں مردے گل سڑکر مٹی بن جاتے ہیں، اس قبر میں دوسرے مردے کو دفن کرسکتے ہیں، اس قدیم قبرستان کو استعمال میں لاسکتے ہیں، البتہ اس کی احاطہ بندی کردی جائے تو مویشیوں سے قبرستان محفوظ رہے گا۔ لوگ اسے تفریح گاہ بھی نہیں بنائیں گے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62219,deoband,عبادات,احکام میت
01-Sep-2020,https://darulifta-deoband.com/home/ur/death-funeral/62144,موت کے تعلق سے اور قربانی کے تولق سے,ا۔ مرنے کے بعد مردے کے پیر قبلہ کی طرف کرتے ہیں۔صحیح طرہقہ اورشرعی حکم کیا ہے ؟ 2۔ قربانی کرنے والے حصے داروں میں سے کو ئی ایک مسجد میں عید کی نماز پڑھ کر قربانی کر تا ہے اور باقی والے بعد میں عید کی نماز ادا کرتے ہیں تو قربا نی ہو جائے گی یا نہیں؟,"<p>بسم الله الرحمن الرحيم</p><p> Fatwa ID: 27-152/N=2/1437-U

(۱) جب آدمی کا انتقال ہونے لگے تو اسے دائیں کروٹ پر لٹاکر قبلہ رو کردیا جائے، یا کم از کم چت لٹاکر پیر قبلہ کی طرف اور سر مشرق کی طرف کردیا جائے، اور چہرہ قبلہ کی طرف کرنے کے لیے سر کے نیچی کوئی تکیہ وغیرہ رکھ دی جائے کا في عامة کتب الفقہ والفتاوی اور اگر کیف ما اتفق کی حالت پر انتقال ہوگیا تو انتقال کے بعد اس طرح لٹادیا جائے کہ پیر قبلہ کی طرف اور سر مشرق کی طرف ہوجائے اور سر کے نیچے کوئی چیز رکھ کر سر قبلہ کی طرف کردیا جائے (امداد الاحکام، کتاب الجنائز ۲: ۴۳۴، ۴۳۵، سوال: ۹، مطبوعہ: مکتبہ زکریا دیوبند، فتاوی دارالعلوم دیوبند ۵: ۲۴۲، ۲۴۳، سوال: ۲۷۱۴، ۲۷۱۵، مستفاد: الاختیار لتعلیل المختار ۱: ۳۰۲، مطبوعہ: دار الکتب العلمیہ، بیروت، امداد الفتاوی: ۱: ۷۳۲، سوال : ۶۵۱، مطبوعہ: مکتبہ زکریا دیوبند) اور اگر قبر کی طرح لٹاکر سر شمال کی طرف اور پیر جنوب کی طرف کردیئے جائیں اور چہرہ قبلہ کی طرف کردیا جائے تو یہ بھی درست ہے۔ (درمختار وشامی ۳: ۸۳، فتاوی رحیمیہ ۷: ۵۶، سوال: ۴۴، مطبوعہ: دارالاشاعت کراچی) البتہ قبر میں سنت یہ ہے کہ مردے کو مکمل طور پر دائیں کروٹ پر لٹایا جائے، صرف اس کا چہرہ قبلہ کی جانب کردینے کو کافی نہ سمجھا جائے۔ (درمختار مع شامی ۳: ۱۴۱، مطبوعہ: مکتبہ زکریا دیوبند امداد الفتاح ص: ۵۷۰، مطبوعہ: مکتبہ اتحاد دیوبند، امداد الفتاوی: ۱/ ۷۱۲، ۷۱۳، سوال: ۶۴۲، ۶۴۳، احسن الفتاوی ۴: ۲۳۴، ۲۳۵ مطبوعہ: دارالاشاعت کراچی)۔
(۲) اگر شہر میں کسی ایک جگہ عیدالاضحی کی نماز پڑھ لی گئی تو تمام اہل شہر کے لیے قربانی جائز ہوجائے گی، ان لوگوں کے لیے بھی جنھوں نے نماز پڑھ لی اور ان لوگوں کے لیے بھی جنھوں نے ابھی نماز نہیں پڑھی، پس صورت مسئولہ میں تمام شرکا کی قربانی بلاشبہ درست ہوجائے گی۔ قال في رد المحتار (کتاب الأضحیة: ۹: ۴۶۰): وأول وقتہا بعد الصلاة إن ذبح في مصر أي بعد أسبق صلاة عید اھ وفي الرد: قولہ: ”بعد أسبق صلاة عید“: ولو ضحی بعد ما صلی أہل المسجد ولم یصل أہل الجبانة أجزأہ استحسانا؛ لأنہا صلاة معتبرة حتی لو اکتفوا بہا أجزأتہم، وکذا عکسہ، ہدایہ اھ․
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62144,deoband,عبادات,احکام میت
01-Sep-2020,https://darulifta-deoband.com/home/ur/death-funeral/61880,بیوی کی میت کو دیکھنا اور کندھا دینا کیسا ہے؟,بیوی کی میت کو دیکھنا اور کندھا دینا کیسا ہے؟,"<p>بسم الله الرحمن الرحيم</p><p> Fatwa ID: 1262-1258/B=12/1436-U

بیوی کے وفات پانے کے بعد اسے دیکھنا جائز ہے، اس کے جنازے کو کندھا دینا بھی جائز ہے۔ اس کے جسم کو ہاتھ لگانا جائز نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61880,deoband,عبادات,احکام میت
01-Sep-2020,https://darulifta-deoband.com/home/ur/death-funeral/61821,میت کو فریزر یعنی بجلی کے ذریعے ٹھنڈا رہنے والا باکس جس میں میت پوری طرح برف بن جاتی ہے رکھنا جائز ہے یا نہیں۔,کیا فرماتے ہیں علمائے دین و مفتیان شرع متین درجہ ذیل مسئلہ میں کہ جب کسی مسلمان مرد یا عورت کی میت ہو جاتی ہے تو کسی رشتہ دار کے دیدار کے لئے آنے میں تاخیر کی وجہ سے اس میت کو فریزر یعنی بجلی کے ذریعے ٹھنڈا رہنے والا باکس جس میں میت پوری طرح برف بن جاتی ہے رکھنا جائز ہے یا نہیں۔ یا عفونت یا میت کے پھول جانے کی ڈر سے اسی طرح چہرہ کالا پڑجانے کے خوف سے رکھنا جائز ہے یا نہیں۔ براہ کرم قرآن و حدیث کی روشنی میں جواب عطا فرمائیں۔,"<p>بسم الله الرحمن الرحيم</p><p> Fatwa ID: 1241-1254/H=12/1436-U

جب تدفین تکفین وغیرہ کا انتظام مکمل ہوجائے تو جلد سے جلد غسل دلاکر نماز جنازہ پڑھ کر دفن کردینا چاہیے کسی رشتہ دار کے دیدار کی خاطر تدفین میں تاخیر کرنا مکروہ ہے، تاہم باوجود کراہت کے اگر تاخیر ہوہی جائے تو بقدرِ ضرورت ٹھنڈ (فریزر وغیرہ) میں رکھنا درست ہے، اتنی تیز ٹھنڈک کہ جس سے میتت مثل برف کے ہوجائے بلاضرورت ہے جو کراہت سے خالی نہیں۔ حاصل یہ کہ عفونت، پھولنے اور چہرہ کالا ہونے سے بچانے کی خاطر جس قدر ٹھنڈ میں رکھنے کی ضرورت ہے اتنی مقدار میں رکھنے کی اجازت ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61821,deoband,عبادات,احکام میت
01-Sep-2020,https://darulifta-deoband.com/home/ur/death-funeral/61684,غسل کی جگہ پر مجار,پیر محبت شاہ کی درگاہ جو سیکر-راجستھان میں ہے اس درگاہ میں جو مزار ہے ، اس میں کچھ بھی دفن نہیں ہے دراصل پیر محبّت شاہ کی درگاہ تو پنجاب میں موجود ہے ۔ جانکاروں کے مطابق پیر صاحب کا وصال یہاں پر ہوا تھا اور یہیں پر انکو غسل دیا گیا تھا اور جس جگہ غسل دیا گیا تھا وہیں پر مزار بنا کر درگاہ کی شکل دے دی گی ۔ میرا سوال یہ ہے کہ کیا اس طرح سے بنائی ہوئی درگاہ کو مسجد کی تعمیر کے لئے ہٹا سکتے ہیں ؟,"<p>بسم الله الرحمن الرحيم</p><p> Fatwa ID: 84-84/Sd=2/1437-U

اگر یہ بات سچ اور ثابت ہے کہ پیر صاحب کی تدفین پنجاب میں ہوئی تھی، سیکر میں یونہی ان کی درگاہ بنادی گئی ہے، تو اس مصنوعی درگاہ کو ختم کرنا شرعاً درست ہے، حضرت مفتی عزیز الرحمن صاحب رحمہ اللہ فرماتے ہیں: ”مصنوعی مزار کو اکھاڑدینا درست ہے“ (فتاوی دارالعلوم: ۱۸/ ۵۲۱) اور جس زمین پر یہ درگاہ بنائی گئی ہے اگر وہ زمین درگاہ کے لیے وقف ہے تو ضرورت کے وقت اس درگاہ کو ختم کرکے اس کی جگہ مسجد تعمیر کرنا درست ہے اور اگر یہ جگہ کسی مملوکہ ہے تو مسجد کی تعمیر کے لیے مالک کی اجازت لینا ضروری ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61684,deoband,عبادات,احکام میت
01-Sep-2020,https://darulifta-deoband.com/home/ur/death-funeral/61682,جناب والا یہ بتانے کی مھربانی کریں کہ ہجڑہ کی نماز جنازہ ہے یا نہیں اگر ہے تو کن صورتوں میں؟,جناب والا یہ بتانے کی مھربانی کریں کہ ہجڑہ کی نماز جنازہ ہے یا نہیں اگر ہے تو کن صورتوں میں؟ برائے کرم، تفصیلی جواب مرحمت فر مائیں۔,"<p>بسم الله الرحمن الرحيم</p><p> Fatwa ID: 756-756/Sd=01/1437-U

”ہیجڑا“ اگر مسلمان ہے، تو اُس کی نماز جنازہ پڑھی جائے گی خواہ وہ فاسق اور فاجر ہی کیوں نہ ہو ، فقہائے کرام نے جن لوگوں کی نماز جنازہ کو مستثنی قرار دیا ہے، اُ ن کے علاوہ ہر مسلمان کی نمازِ جنازہ پڑھی جائے گی اور ”ہیجڑا“ مستثنی افراد میں داخل نہیں ہے۔ قال الحصکفي: ہي فرض علی کل مسلم مات خلا أربعة: بغاة، و قطاع طریق۔۔۔۔۔۔ الخ۔ (الدر المختار مع رد المحتار: ۳/ ۱۰۷۔۔ ۱۰۸، ط: زکریا، بدائع الصنائع: ۲/ ۴۷، ط: زکریا، مجمع الأنہر مع ملتقی الأبحر: ۱/ ۲۶۸، ط: مکتبة فقیہ الأمة، دیوبند، فتاوی دار العلوم: ۵/ ۳۶۷، سوال: ۲۹۸۱)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61682,deoband,عبادات,احکام میت
01-Sep-2020,https://darulifta-deoband.com/home/ur/death-funeral/61656,مکھی کے مس کرنے کی وجہ سے میت كیا میت كو تكلیف ہوتی ہے؟,ڈینگوبخار کی وجہ سے میرے بڑے بھائی کا انتقال ہوگیا، جب ڈاکٹروں نے ان کی موت ڈیکلیئر کردی تو میں اس وقت آئی سی یو میں تھا، بیماری کی وجہ سے ان کی آنکھوں کی پتلی سوجھ گئی تھی جس سے آنکھیں کچھ کھلی رہ گئیں تھیں، اس لئے میں نے اس کو ہاتھ کی ہتھیلی سے بند کرنے کی کوشش کی جب کہ دل کی دھڑکن بند ہوئے ۴۵ منٹ ہوگئے تھے، میں سوجن کی وجہ سے ان کی آنکھیں بند نہیں کرسکا ۔ میں نے سنا ہے کہ مرنے کے بعد اگر گھر کی مکھی ہمارے جسم کو مس کرلے تو شدید تکلیف ہوتی ہے، کیا یہ صحیح بات ہے؟کیا ایسا کرکے میں نے ان کو تکلیف دی ؟کیاایسا کرنے میں مجھ سے گناہ ہوگیا؟ براہ کرم، مدد کریں۔,"<p>بسم الله الرحمن الرحيم</p><p> Fatwa ID: 779-779/Sd=1/1437-U

یہ خیال غلط ہے کہ مرنے کے بعد گھر کی مکھی کے مس کرنے کی وجہ سے میت کو تکلیف ہوتی ہے، شریعت سے اس کا کوئی ثبوت نہیں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61656,deoband,عبادات,احکام میت
01-Sep-2020,https://darulifta-deoband.com/home/ur/death-funeral/61460,حضور صلی اللہ علیہ وسلم كی نماز جنازہ كس طرح ادا كی گئی؟,ایک شخص کہتاہے کہ رسول اللہ صلی اللہ علیہ وسلم کی نماز جنازہ اللہ پاک نے پڑھائی ، پھر جبرئیل ، اسرافیل ، مکائیل ، عزرائیل نے پھر ساتوں آسمانوں کے فرشتوں نے ، تو کیا یہ شخص درست کہہ رہا ہے؟ اس بات کا کوئی حوالہ ہے صحیح سند کے ساتھ؟ اگر یہ بات درست نہیں تو ایسے شخص کے بارے میں کیا حکم ہے؟,"<p>بسم الله الرحمن الرحيم</p><p> Fatwa ID: 1249-1245/B=12/1436-U

رسول اللہ صلی اللہ علیہ وسلم کی نماز جنازہ کسی نے نہیں پڑھائی بلکہ فرداً فرداً (بلا کسی جماعت کے ) آپ پر نماز جنازہ پڑھی گئی تھی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61460,deoband,عبادات,احکام میت
01-Sep-2020,https://darulifta-deoband.com/home/ur/death-funeral/61284,جو قبر راستہ میں بن جائے اس کا شرعا کیا حکم ہے اور اس کو کیسے منتقل کیا جائے گا اس کا شرعی طریقہ کیا ہے حوالہ بھی لکھ دیا جائے تو مناسب ہوگا؟,جو قبر راستہ میں بن جائے اس کا شرعا کیا حکم ہے اور اس کو کیسے منتقل کیا جائے گا اس کا شرعی طریقہ کیا ہے حوالہ بھی لکھ دیا جائے تو مناسب ہوگا؟,"<p>بسم الله الرحمن الرحيم</p><p> Fatwa ID: 851-816/Sn=12/1436-U

سوال مجمل ہے، اس میں یہ وضاحت نہیں ہے کہ ”قبر“ راستہ میں کس طرح بنی؟ حکومت نے اپنی تحویل میں لے کر راستہ بنادیا؟ یا عوام نے گزرگاہ بنالیا؟ قبر جس جگہ پر بنی ہے وہ قبرستان کے حق میں موقوفہ ہے یا کسی کی مملوک ہے؟ بہرحال فقہاء نے صراحت کی ہے کہ قبر کو روندنا اور اس پر چلنا جائز نہیں ہے، اگر قبر بہت پرانی ہوگئی پھر بھی اس کے اوپرچلنے سے ا حتیاط کرنا چاہیے؛ لہٰذا صورت مسئولہ میں قبر کو منتقل کرنے کے بہ جائے راستہ کو موڑدیا جائے، دفن کے بعد قبر یا لاش کو دوسری جگہ منتقل کرنا شرعاً ممنوع ہے۔ درمختار میں ہے: یکرہ المشي في طریق ظن أنہ محدث حتی إذا لم یَصل إلی قبرہ إلاّ بوطء قبرٍ ترکہ (درمختار) وقال الشامي: ․․․ ویکرہ الجلوس علی القبر ووطوٴہ․․․ قلت: وتقدّم أنہ إذا بَلِي المیت وصار ترابًا یجوز زرعہ والبناء علیہ ومقتضاہ جواز المشي فوقہ ثم رأیت العیني في شرحہ علی صحیح البخاري ذَکر کلام الطحاوي المارّ ثم قال: فعلی ہذا ما ذکرہ أصحابنا في کتبہم من أن وطء القبور حرام وکذا النوم علیہا لیس کما ینبغي․․․ قلت: لکن قد قلمت أن الواقع في کلامہم التعبیر بالکراہة لا بلفظ الحرمة وحینئذ یوفق بأن م عزاہ الإمام الطحوي إلی أئمتنا الثلاثة من حمل النہي علی الجلوس لقضاء الحاجة یراد بہ في التحریم وما ذکر غیرہ من کراة الوطء والقعود إلخ یراد بہ کراہة التنزیہ في غیر قضاء الحاجة إلخ (درمختار مع الشامي، ۳/ ۱۵۵، مطلب في إہتداء ثواب القراء ة، ط: زکریا اور ”حلبی کبیری“ میں ہے: وأما بعد الدفن فلا یجوز إخراجہ إلخ (ص: ۶۰۷، ط: اشرفی) وانظر: فتاوی محمودیہ: ۹/ ۱۲۴، ط: ڈابھیل)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61284,deoband,عبادات,احکام میت
01-Sep-2020,https://darulifta-deoband.com/home/ur/death-funeral/61204,میت کو کس رخ لٹانا شرع سے ثابت ہے,کیا فرماتے ہیں علمائے دین شرع متین مسئلہ ذیل کے بارے میں کہ؟ میت کو کس رخ لٹانا شرع سے ثابت ہے واضح اور مدلل جواب ارسال فرمائیں؟,"<p>بسم الله الرحمن الرحيم</p><p> Fatwa ID: 1066-1066/M=11/1436-U

جب آدمی مرنے کے قریب ہو تو اس کو داہنی کروٹ پر روبقبلہ لٹادینا چاہیے اور یہ بھی درست ہے کہ اس کو چت لٹاکر پیر قبلے کی طرف کردیا جائے، اور سر تھوڑا اونچا کردیا جائے تاکہ منھ قبلہ کی طرف ہوجائے یوجہ المحتضر القبلة علی یمینہ ہو السنة واجاز الاستلقاء علی ظہر وقدماہ إلیہا وہو المعتاد في زماننا وقیل یوضع کما تیسر علی الأصح إلخ (درمختار) اور اگر سوال قبر میں لٹانے کی بابت ہے تو اس کا طریقہ یہ ہے کہ میت کو قبر میں رکھ کر داہنے پہلو پر اس کو قبلہ رو کردینا مسنون ہے ویوضع في القبر علی جنب الأیمن مستقبل القبلة وتحل العقدة (ہندیہ)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",61204,deoband,عبادات,احکام میت
01-Sep-2020,https://darulifta-deoband.com/home/ur/death-funeral/60928,کیا کسی مومن کی غائبانہ نماز پڑھی جاسکتی ہے؟ براہ کرم، قرآن وحدیث کی روشنی میں جواب دیں۔,کیا کسی مومن کی غائبانہ نماز پڑھی جاسکتی ہے؟ براہ کرم، قرآن وحدیث کی روشنی میں جواب دیں۔,"<p>بسم الله الرحمن الرحيم</p><p> Fatwa ID: 616-616/Sd=11/1436-U

حنفیہ کے نزدیک غائبانہ نماز جنازہ مشروع نہیں ہے، ؛ لہٰذا احناف کے نزدیک کسی مسلمان کی غائبانہ نماز جنازہ پڑھنا جائز نہیں ہے۔ شرط صحتہا شرائط الصلاة المطلقة وإسلام المیت وطہارتہ ووضعہ أمام المصلي وبہذا القید علم أنہ لاتجو علی الغائب (جلبي، فصل في صلاة الجنائز، الفصل الرابع في الصلاة علی المیت) تفصیل کے لیے دیکھئے: أو جز المسالک کتاب الجنائز: ۴/۲۸۱، عمدة القاری، کتاب الجنائز، باب الر جل إلخ ۸/۲۲، ط: دار إحیاء التراث العربي، بیروت)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60928,deoband,عبادات,احکام میت
01-Sep-2020,https://darulifta-deoband.com/home/ur/death-funeral/60486,اہل تشیع کا جنازہ,حضرت میرے دوست کے چچا فوت ہو گئے تھے تو اس نے مجھے اس نے مجھے جنازہ نماز میں شرکت کے لیے کہاتو میں گیا۔ جب میں صف میں کھڑا ہوا تو مجھے معلوم ہوا کہ یہ تو اہل تشیع کا جنازہ ہو رہا ہے ۔ اور اُن کاجنازہ بھی کافی مختلف تھا۔ مجھے آپ سے یہ گزارش کرنی تھی کہ اہل تشیع کا جنازہ پڑھنا کیسا ہے اور یہ کہ جو میں نے جنازہ نماز پڑھی اس کا کوئی مسئلہ تو نہیں۔,"<p>بسم الله الرحمن الرحيم</p><p> Fatwa ID: 645-510/Sn=10/1436-U

اہل تشیع کے جنازے میں شرکت کرنا شرعاً جائز نہیں ہے، آپ نے شرکت کرکے ایک امرِ ناجائز کا ارتکاب کیا، اس سے توبہ کرلیں، ان شاء اللہ تلافی ہوجائے گی، التائب من الذنب کمن لا ذنب لہ۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",60486,deoband,عبادات,احکام میت
