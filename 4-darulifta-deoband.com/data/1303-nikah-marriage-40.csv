issued_at,link,title,question,answer,fatwa_number,dar_ul_ifta,category_level_1,category_level_2
31-Aug-2020,https://darulifta-deoband.com/home/ur/nikah-marriage/69411,میری بیوی مزید بچے کے لیے تیار نہیں ہے,میری شادی ہوگئی ہے اور میرا تیرہ سال کا ایک بیٹاہے۔بچپن میں مجھے سفید داغ کی بیماری ہوگئی تھی، الحمد للہ، اب میں ٹھیک ہوں، شادی کے بعد میں نے اپنی بیوی کو اپنی بیماری کے بارے میں بتایا تھا ، مگر اتفاق ہے کہ میرے بیٹے کو بھی یہی بیماری ہوگئی ہے، اس کا علاج چل رہاہے، اور الحمد للہ،اب وہ اچھاہے، لیکن میری بیوی مزید بچے کے لیے تیار نہیں ہے، اس کو اندیشہ ہے کہ ہمارے ہونے والے بچوں کو بھی کہیں یہ بیماری نہ ہوجائے ، میں اس کو سمجھانے کی کوشش کررہاہوں کہ تمام بیماریاں اور شفا اللہ کی طرف سے ہیں، مگر وہ دوسری ولادت کے لیے تیار نہیں ہے، مجھے کیا کرنا چاہئے؟ میری عمر ۴۳ سال ہے اور میری بیوی کی عمر ۳۷ سال ہے۔ شکریہ,"<p>بسم الله الرحمن الرحيم</p><p> </p><p>
	Fatwa ID: 885-873/B=12/1437<br>
	<br>
	آپ کا کہنا صحیح ہے، آپ کی بیوی کا اندیشہ صحیح نہیں ہے اللہ پر دونوں کو توکل رکھنا چاہئے، ولادت کے لیے تیار نہ ہونا یہ نکاح کے مقصد کے خلاف ہے، نکاح تو اس مقصد سے کیا جاتا ہے تاکہ توالد و تناسل کا سلسلہ اور زیادہ ہو بیوی کو اپنی بات پر نظر ثانی کرنی چاہئے، ابھی عمر بھی بہت زیادہ نہیں ہوئی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69411,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/69407,فون پر براہِ راست ایجاب یا قبول سے نکاح نہیں ہوتا,ایک شخص جو بیرون ملک رہتاہے، اس کا نکاح ہندوستان میں ہوا، نکاح کے وقت لڑکی کی ماں ، خالہ ، پھوپھی زاد بھائی وکیل اور اس کا دوست گواہ تھا اور لڑکے کی طرف سے لڑکے کا بھائی وکیل تھا ، محفل موجود نہیں تھی، نکاح کے وقت اتنے ہی لوگ تھے، قاضی صاحب نے حجا ب کرایا اور لڑکے نے بیرون ملک میں فون پر قبول کیا ، کیا اس حالت میں نکاح ہوا یا نہیں؟,"<p>بسم الله الرحمن الرحيم</p><p> </p><p>
	Fatwa ID: 1384-1450/L=01/1438<br>
	فون پر براہِ راست ایجاب یا قبول سے نکاح نہیں ہوتا اس لئے صورت مسئولہ میں نکاح درست نہیں ہوا؛ البتہ اگر لڑکا فون پر کسی کو وکیل بنا دیتا اور وہ وکیل اس کی طرف سے مجلسِ عقد میں قبول کرلیتا تو نکاح درست ہو جاتا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69407,deoband,معاشرت,نکاح
29-Aug-2020,https://darulifta-deoband.com/home/ur/nikah-marriage/69388,بغیر نکاح کے لڑکا پیدا ہونا !,حضرت! اگر بغیر نکاح کے دو لوگ ساتھ رہیں اور اس کے نتیجے میں بچہ پیدا ہوجائے اور آگے نکاح کی کوئی صورت نہ بنے تو اس صورت میں کیا حکم ہوگا؟,"<p>بسم الله الرحمن الرحيم</p><p> </p><p>
	Fatwa ID: 1194-1118/B=12/1437<br>
	<br>
	ان دو لوگوں کو علیحدہ کردیا جائے، کیونکہ یہ مسلسل زنا کاری اور حرام کاری ہورہی ہے۔ وہ بچہ غیر صحیح النسب رہے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69388,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/69057,کیا کوئی مسلمان مرد یا عورت کسی غیر مسلم سے شادی کرسکتاہے؟ جیسے کہ عیسائی یا یہودی ؟,(۱) کیا کوئی مسلمان مرد یا عورت کسی غیر مسلم سے شادی کرسکتاہے؟ جیسے کہ عیسائی یا یہودی ؟ (۲) میرا یک غیر مسلم دوست ہے تو میں اس کو کونسی کتاب دوں تاکہ وہ سمجھ سکے اسلام کیا ہے؟کتاب یا انگریزی زبان میں ہو یا روسی زبان میں ہو۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: </span>1466-1467<span dir=""LTR"">/H=</span>01/1438</p><p dir=""RTL"">
	&nbsp;</p><p dir=""RTL"">
	(۱) عیسائی یا یہودیہ عورت سے اگر نکاح کرے تو اگرچہ فی نفسہ<span dir=""LTR""></span>گنجائش تھی مگر آج کل یہ گنجائش بھی نہیں امداد الفتاویٰ میں ہے ”لیکن اِس زمانہ میں جو نصاریٰ کہلاتے ہیں وہ اکثر قومی حیثیت سے نصاریٰ ہیں مذہبی حیثیت سے محض دہری و سائنس پرست ہیں ایسوں کے لئے یہ حکم جوازِ نکاح کا نہیں ہے“ اھ ص: ۲۱۳- ۲۱۴، جلد ثانی (مطبوعہ زکریا بکڈپو) اور مسلمان عورت کا تو کسی عیسائی یا یہودی مرد سے نکاح حلال ہے ہی نہیں۔</p><p dir=""RTL"">
	(۲) حضرت اقدس الحاج مولانا محمد منظور نعمانی صاحب رحمہ اللہ تعالیٰ رحمة واسعہ کی کتاب ہے اس کتاب کا نام ہی ”اسلام کیا ہے؟“ ہے یہ کتاب اردو انگریزی میں دستیاب ہے لکھنوٴ دہلی دیوبند کے کتب خانوں میں ملتی ہے اس کو منگا کر غیر مسلم بھائی کو دے دیجئے وہ اخلاص سے مطالعہ کرے گا تو ان شاء اللہ اس کے اچھے اثرات ہوں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69057,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/68911,سسر نے بہو کی ہتھیلی پکڑلی تو کیا بیٹے نکاح باقی ہے یا نہیں؟,زید کے والد نے زید کی بیوی سے پہلے بحث کی ،پہر زید کی بیوی اپنی تحفظ کے لئے وہاں سے بہاگ کر رسوئی میں چلی گئی لیکن زید کے والد بہی بہو کے پیچھے رسوئی میں چلا گیا،زید کی بیوی کے پاس وہاں سے نکلنے کا کوئی راستہ نہیں تھا،اس سے پہلے کہ زیدکی بیوی وہاں سے نکل پاتی زید کے والد نے اپنی بہو کا ہاتھ (ہتھیلی ) پکڑ لیا یعنی جس طرح مصافحہ کیا جاتا ہے ،زید کی بیوی کو ہاتھ چہڑا نے میں 1-2 منٹ وقت لگ گیا- اس صو رت میں کیا زید کی بیوی زید کے لئے حرام ہوگئی ؟براہ کرم تفصیل سے بتائیں۔ اگر حرام ہوگئِی تو حلال ہونے کی کوئی صورت ہے یا نہیں؟,"<p>بسم الله الرحمن الرحيم</p><p> Fatwa ID: 939-760/D=11/1437

حرمتِ مصاہرت کاحکم لگنے کے لیے محض ہتھیلی کو چھو دینا یا پکڑ لینا کافی نہیں ہے بلکہ شہوت کے ساتھ چھونا شرط ہے، اس لیے صورتِ مسئولہ میں اگر زید کے والد شہوت کے ساتھ پکڑنے کا اقرار کرتے ہوں، یا اور کوئی علامتِ شہوت پائی جاتی ہو، تو زید مقامی مفتی کے پاس جاکر صورتِ حال بتاکر مسئلہ سمجھ لے یا یہاں دوبارہ لکھ کر بھیج دے۔ والزنا واللمس والنظر بشہوة یوجب حرمة المصاہرة / البحر الرائق: ۳/۱۷۲-۱۷۳، زکریا دیوبند․ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68911,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/68876,شیعہ لڑكی سے شادی كی تقریب میں شركت ؟,میرے چچا زاد بھائی کا تعلق ایک نہایت دیندار گھرانے سے ہے ۔ اپنی یونیورسٹی کی تعلیم کے دوران ایک شیعہ گھرانے کی لڑکی سے اسکے تعلقات ہوئے اور اس لڑکی کی روشن خیالی اور جدت پسندی کی وجہ سے میرے چچا زار بھائی نے اس کو شیعہ عقائد چھوڑنے پر قائل کرلیا لیکن وہ لڑکی اپنے گھر والوں سے رشتہ توڑنے کے لیے تیار نہ تھی اس لیے اس نے اس کا اعلان برات نہیں کیا۔ پڑھائی مکمل ہونے کے بعد ان کی شادی کی تقریب ہوئی اور ہمیں نکاح میں بلایا گیا۔ نکاح اہل تشیع عالم نے پڑھایا اور اس کا تعین نہیں ہے کہ اس میں موقت نکاح مراد تھا یا دائمی۔ بہرصورت نکاح ان کے عالم نے پڑھایا اور اس کے بعد ایک کھانے کی دعوت لڑکی والوں کی طرف سے ہوئی۔ صورت حال یہ ہے کہ میرے والد ایک جید عالم دین ہیں، مولانا سلیم اللہ خان صاحب کے پرانے شاگرد اور دعوت و تبلیغ کی محنت میں ایک نمایاں نام ہیں۔ باوجود یہ کہ میرے والد موجود نہ تھے ، میری والدہ نے میرے والد کے نام و اثر کو ملحوظ خاطر رکھتے ہوے شادی میں شرکت نہ کرنے کا فیصلہ کیا۔ مزید یہ کہ میری عمر بیس سال ہے اور میرا بھائی میرے سے دو سال چھوٹا ہے اور میری والدہ ہماری عمروں کے تقاضے کی وجہ سے اہل تشیع حضرات سے ہمارے میل جول کے بارے میں فکرمند تھی۔ ان سب وجوہات کے سبب ہم نے نکاح میں اور کھانے میں شرکت نہیں کی۔ اس وقت سے ہمارے خاندان کے کچھ بڑوں نے سخت ناراضگی کا اظہار کیا ہے اور وہ فرماتے ہیں کہ یہ قطع رحمی ہے اور چونکہ اس لڑکی نے اسلام کو قبول کیا ہے اس لیے ہمیں شادی میں موجود ہونا چاہیے تھا بلکہ صلہ رحمی کا تقاضہ یہ تھا کہ اسے گلے لگانا چاہیے تھا۔ اور ہمارے اس رویہ سے ہم اس کے اسلام سے دور ہونے کا سبب بن سکتے ہیں۔ اب صورتحال کو سامنے رکھتے ہوے ، سوال یہ ہے کہ کیا ہم سے کوئی شرعی غلطی ہورہی ہے اور کیا واقع یہ قطع رحمی ہوئی۔ براہ کرم مفصل بحث فرماکر تسلی فرمادٰیں۔ نیز ایسی تقریبات میں شرکت کا عمومی حکم بھی فرمادیجیے ۔ جزاکم اللہ خیرا۔,"<p>بسم الله الرحمن الرحيم</p><p> Fatwa ID: 1177-1105/B=12/1437

اہل تشیع یعنی اثنا عشری اپنے عقائد باطلہ کی وجہ سے کافر و مُرتد ہیں آپ کے خاندان کے جن لوگوں نے آپ لوگوں کے شرکت نہ کرنے پر ناراضگی کا اظہار کیا ہے وہ سخت غلطی پر ہیں، انہیں شیعوں کے عقائد کا حال معلوم نہ ہوگا وہ انہیں مسلمان ہی سمجھتے ہوں گے وہ اعتراض کرنے والے ابھی بہت اندھیرے میں ہیں۔ (۱) شیعہ اثنا عشری حضرت علی کو خدا مانتے ہیں۔ (۲) حضرت جبرئیل علیہ السلام کو خائن کہتے ہیں، وہ کہتے ہیں کہ اللہ نے قرآن حضرت علی یا حضرت امام غائب کے پاس بھیجا تھا او رحضرت جبرئیل نے خیانت کی کہ حضرت محمد صلی اللہ علیہ وسلم تک پہنچا دیا۔ (۳) موجودہ قرآن پر شیعوں کا ایمان نہیں وہ اسے تحریف شدہ مانتے ہیں۔ (۴) یہ حضرت محمد مصطفی صلی اللہ علیہ وسلم کو آخری نبی نہیں مانتے ہیں بلکہ اپنے بارہ اماموں کے بارے میں یہ عقیدہ رکھتے ہیں کہ اللہ نے ان لوگوں کے پاس نیا دین او رنئی شریعت بھیجی ہے۔ (۵) نیز یہ لوگ بارہ اماموں کو خدا کا درجہ دیتے ہیں وہ یہ کہتے ہیں کہ یہ لوگ جمیع ماکان وجمیع ما یکون کا علم رکھتے ہیں حالانکہ یہ صفت اللہ کے ساتھ خاص ہے۔ (۶) یہ لوگ حضرت عائشہ صدیقہ رضی اللہ عنہا پر زنا کی تہمت لگاتے ہیں۔ (۷) تمام صحابہ کرام کو مرتد کہتے ہیں وغیرہ وغیرہ۔ آپ نے اس نکاح میں شرکت نہیں کی بہت اچھا کیا اور شریعت کے مطابق کام کیا، مسلمان کا نکاح مسلمان کے ساتھ ہو تو ا س میں شرکت کر سکتے ہیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68876,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/68832,اگر نکاح بعوض مہر ،رقم 786 روپئے ہو تو نکاح درست ہے,اگر نکاح بعوض مہر ،رقم 786 روپئے ہو تو نکاح درست ہے؟ اگر نکاح درست نہیں ہے تو شوہر ، قاضی اور گواہوں کو کیا سزا ہوگی؟ براہ کرم، جواب دیں۔,"<p>بسم الله الرحمن الرحيم</p><p> </p><p>
	Fatwa ID: 930-754/D=11/1437<br>
	<br>
	نکاح درست ہو جائے گا البتہ مہر کی مقدار کم سے کم اکتیس گرام چاندی ہے اس لئے اگر اکتیس گرام چاندی کی قیمت ۷۸۶/ روپئے سے زاید ہوتو اکتیس گرام چاندی کی قیمت ہی مہر میں دینا ہوگا، اور اگر ۷۸۶/ روپئے سے کم ہوتو پھر ۷۸۶/ روپئے دینے ہوں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68832,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/68493,نکاح اور مباشرت کے درمیان محدود وقت کیا ہے؟,نکاح اور مباشرت کے درمیان محدود وقت کیا ہے؟یعنی کہ اگر کسی شخص کی شادی ہوگئی مگر وہ ایک سال یا دو سال یا تین مہینے کے بعد مباشرت کرتاہے تو سوال یہ ہے کہ نکاح کے بعد نکاح کو مکمل کرنے کے لیے مباشرت کے لیے کتنی مدت ہونا چاہئے؟اور کتنی مدت کے بعد نکاح حرام یا ختم ہوجاتاہے؟ براہ کرم، شبے کا زالہ فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: </span>1514-1496<span dir=""LTR"">/H=</span>01/1438</p><p dir=""RTL"">
	(۱) کوئی محدود وقت نہیں باقی نکاح ہوجانے کے بعد بغیر کسی ضرورت شدیدہ اور بغیر کسی وجہ شرعی کے تاخیر کرنا بھی مناسب نہیں۔</p><p dir=""RTL"">
	(۲) ایسا کوئی وقت نہیں ہے کہ جس کے بعد خود بخود نکاح حرام یا ختم ہوجاتا ہو معلوم نہیں کہ آپ کو شبہ کیا درپیش ہے؟</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68493,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/68458,کفریہ کلمات کے ادا کرنے سے نکاح کا مسئلہ,میرا سوال یہ ہے کہ اگر خدا نخواستہ کفریہ کلمات ادا کرنے سے نکاح ٹوٹ گیا تو کیا کرنا چا ہئے ؟ اگر بیوی کفریہ کلمات ادا کریں تو کیا کرنا چاہئے ، اور اگر شوہر کفریہ کلمات ادا کرے تو کیا کرے ۔ آپ سے گزارش ہے کہ اس سوال کا جواب جلدی دیدیں۔ شکریہ,"<p>بسم الله الرحمن الرحيم</p><p> Fatwa ID: 993-1042/SN=12/1437

”کفریہ کلمات“ سے کون سے کلمات مراد ہیں؟ اس کی وضاحت ضروری تھی، کسی کو دائرہ اسلام سے خارج کرنا انتہائی نازک مسئلہ ہے، بہرحال اگر کسی شادی شدہ شخص نے ایسا کلمہٴ کفر ادا کیا جس کی بنا پر معتبر مفتیان نے تحقیق واقعہ کے بعد اس شخص کے”مرتد“ ہونے کا فتوی دے دیا، تو اس کا نکاح ٹوٹ گیا اوربیوی اس سے بائنہ ہوگئی، وہ عدت گزار کر دوسری جگہ نکاح کرسکتی ہے۔ اگر بیوی نے اس طرح کی حرکت کی ہے تو مفتی بہ قول کے مطابق اس کا نکاح سابق شوہر سے بدستور قائم رہے گا؛ لیکن شوہر کے لیے ، عورت کی طرف سے تجدید نکاح سے پہلے اس کے ساتھ وطی یا دواعی وطی شرعاً جائز نہیں ہے، ایسی صورت میں ”بیوی“ یا تو تجدید اسلام کرکے اپنے سابق شوہر کے ساتھ ازدواجی زندگی گزارے یا پھر شوہر سے طلاق حاصل کرلے۔ وارتداد أحدہما أي الزوجین فسخ فلا ینقص عدداً عاجل بلا قضاء الخ (درمختار مع الشامی: ۴/۳۶۶، ط:زکریا، والحیة الناجزة: ۲۰۸ تا ۲۱۲ جدید) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68458,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/68348,کیا طلاق شدہ شخص اپنے نکاح میں وکیل گواہ بنا سکتا ہے؟,کیا طلاق شدہ شخص عقد نکاح میں وکیل یا گواہ بن سکتا ہے کیونکہ بعض لوگوں کا خیال اور ایقان ہے کہ مذکورہ شخص ایسا نہیں کرسکتا، ان لوگوں کے خیال میں دُولہا دُولہن پر اس کا خراب اثر پڑتا ہے، بعض لوگوں کا یہ بھی خیال ہے کہ بچے نہیں ہوتے۔ عاجزانہ گذارش ہے براہ مہربانی قرآن و شریعت اور حدیث و سنت کی روشنی میں فوراً جواب ارسال فرمائیں تو عین نوازش ہوگی۔ جزاک اللہ,"<p>بسم الله الرحمن الرحيم</p><p> </p><p>
	Fatwa ID: 1218-1173/H=11/1437<br>
	<br>
	طلاق شدہ سے مراد غالباً طلاق دہندہ ہے؟ اس کا حکم یہ ہے کہ طلاق دینے والا شخص کسی کے نکاح میں گواہ بھی بن سکتا ہے اور وکیل بھی بن جائے تو کچھ حرج نہیں یہ جو مشہور ہے کہ ایسے آدمی کے وکیل یا گواہ بننے کی وجہ سے دولہا دولہن پر خراب اثرات پڑتے ہیں اغلاط العوام کے قبیل سے ہے یعنی عوام کا ایسا خیال و وہم شرعاً غلط ہے ان جیسے واہیات و خیالات کو ترک کردینا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68348,deoband,معاشرت,نکاح
30-Aug-2020,https://darulifta-deoband.com/home/ur/nikah-marriage/68306,کیا کامیاب شادی کے لئے ایک ہی برادری میں شادی کرنا ضروری ہے؟,میں یہ سوال پوچھنا چاہتاہوں کہ کیا کامیاب شادی کے لئے ایک ہی برادری میں شادی کرنا ضروری ہے؟کچھ لوگ ایک ہی برادری میں شادی کرنے کو ترجیح دیتے ہیں تو کیا ہم سبھی نبی کریم صلی اللہ علیہ وسلم کی سنت پر عمل کررہے ہیں؟جب کہ ہم سب حضرت آدم علیہ السلام کی اولاد ہیں، اکثر لوگ اس سے اتفاق نہیں رکھتے ہیں، اور برادری سے ہٹ کر شادی کی مخالفت کرتے ہیں اور اپنی شناخت کی بات کرتے ہیں۔ براہ کرم، یہ شبہ دور فرمائیں۔,"<p>بسم الله الرحمن الرحيم</p><p> </p><p>
	Fatwa ID: 1239-1145/B=01/1438<br>
	<br>
	اپنی برادری میں شادی کرنے سے میاں بیوی کی زندگی خوشگوار گذرتی ہے۔ دوسرا بڑا فائدہ یہ ہوتا ہے کہ توالد و تناسل کا سلسلہ یعنی نسب کے سلسلہ کا صحیح توازن رہتا ہے۔ اگر کوئی لڑکی غیر برادری میں نکاح کرے پس اگر اپنے ولی کی اجازت اور اس کی رضامندی سے نکاح کیا ہے تو وہ نکاح شریعت اسلام میں صحیح ہوجاتا ہے اور اگر غیر برادری میں نکاح کرلیا اور ولی سے پوچھے بغیر کرلیا تو یہ نکاح بھی صحیح ہوجاتا ہے مگر لڑکی کے ولی کو اختیار ہوتا ہے وہ نکاح کو فسخ کرسکتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68306,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/68297,کیا نکاح میں لنچ (دو پہر کا کھانا)کرنا جائز ہے؟,کیا نکاح میں لنچ (دو پہر کا کھانا)کرنا جائز ہے؟اور کیا شریعت کے مطابق نکاح میں کھانے سے بچنے میں واقعتاً تقوی ہے؟,"<p>بسم الله الرحمن الرحيم</p><p> </p><p>
	Fatwa ID: 1023-999/SN=11/1437<br>
	<br>
	نکاح میں ایک کھانا تو ہوتا ہے ”ولیمہ“ جو دولہا اور دلہن کی یکجائی کے بعد ہوتا ہے، شرعاً یہ کھانا مسنون ہے، اس میں اگر منکرات (مثلاً مردوں اور عورتوں کا اختلاط، فوٹو گرافی، گانا وغیرہ) نہ ہوں تو شرکت کرنی چاہئے، یہ باعثِ ثواب ہے۔ نکاح میں ایک دوسرا کھانا ہوتا ہے جس کا نظم دلہن کے گھر والے کرتے ہیں، اس کاحکم یہ ہے کہ کسی طرح کے دباوٴ کے بغیر خوشی کا موقع سمجھ کر دلہن کے گھر والے اس کا نظم کریں تو فی نفسہ اس کی گنجائش ہے نیز اس میں شرکت کرنا بھی جائز ہے؛ لیکن آج کل بالعموم دلہن کے گھر والے سماجی و معاشرتی یا دولہا کے گھر والوں کے دباوٴ میں یہ دعوت کرتے ہیں؛ اس لیے اس میں شرکت کرنے سے احتیاط بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68297,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/68274,میری عمر ۲۴ سال ہے تو کیا میں اپنی پسند کے شخص سے نکاح کرسکتی ہوں؟,میرا سوال یہ ہے کہ میری عمر ۲۴ سال ہے تو کیا میں اپنی پسند کے شخص سے نکاح کرسکتی ہوں؟ اور ایک ہمسفر لڑکے لیے کیا دیکھنا چاہئے اسلام کے حساب سے ؟,"<p>بسم الله الرحمن الرحيم</p><p> </p><p>
	Fatwa ID: 934-912/sd=11/1437<br>
	<br>
	لڑکی کا از خود نکاح کا اقدام کرنا اُس کی حیا اور شرم کے خلاف ہے، لڑکی کو نکاح کا معاملہ اپنے والدین اور اولیاء کے حوالہ کر دینا چاہیے،؛ البتہ اولیاء کو لڑکی کی رضامندی کے بعد ہی رشتہ طے کرنا چاہیے، لہذا صورتِ مسئولہ میں آپ اپنے نکاح کا معاملہ اپنے والدین کے حوالے کر دیں، ا ز خود نکاح کا اقدام نہ کریں، ہاں آپ کی جو پسند ہو، والدین سے اُس کا اظہار کرنے میں مضائقہ نہیں؛ لیکن اپنی پسند پر اصرار کرنا بھی ٹھیک نہیں، والدین بچوں کے لیے نہایت مشفق اور خیرخواہ ہوتے ہیں، وہ بہت غور وفکر کے بعد ہی مناسب رشتہ طے کر نے کی کوشش کرتے ہیں اور نکاح میں لڑکے کی دینداری، اُس کے اخلاق و عادات، خاندانی اعتبار سے اُ س کا لڑکی کے برابر ہونا وغیرہ امور دیکھنے چاہییں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68274,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/68233,كیا بہن کے دیور کے ساتھ شرعی قاعدہ و ضابطہ کے مطابق جو نکاح ہوا وہ درست ہوگیا ؟,میں آپ سے ایک مسئلہ پر کچھ تسکین چاہتاہوں، بات در اصل یہ ہے کہ ایک لڑکی اوریک لڑکے کے تعلقات تھے اور ان دونوں کے درمیان سیکس ہوگیا، نکاح سے پہلے اور وہ دونوں ایک دوسرے کو بہت چاہتے تھے اور شادی کرنا چاہتے تھے ،پر لڑکی کی شادی اس کی بہن کے دیور کے ساتھ لگی ہوئی تھی اور وہ اس کو نا پسند کرتی تھی اس سے ، پر لڑکی کی بہن اور ماں نے مل کر اس پر دعا تعویذ اور کچھ عملیات وغیرہ کردیا کہ وہ لڑکی اس لڑکے سے نفرت کرنے لگے اور اس کے دیور کو چاہنے لگے اور اسی سے بات کرے اور ابھی اس کی بہن اور ماں نے چپکے سے اس کا نکاح اس کی بہن کے دیور ساتھ کرادیا جب کہ شادی اگلے سال ہونی تھی ، کیوں کہ اس کی بہن کو یہ معلوم ہوگیا تھا کہ وہ وہ کسی اور سے بات کرتی ہے ۔ سوال یہ ہے کہ یہ نکاح جائز ہے یا حرام ہے؟جب کہ وہ کسی کے ساتھ سیکس کرچکی ہے ناجائز اور وہ دونوں اپنے اس ناجائز رشتے کو نکاح کے ساتھ جائزبنا چاہتے تھے، پر اب وہ لڑکی کسی بھی حال میں اس لڑکے سے بات نہیں کرتی ہے اور اس سے نفرت کرنے لگی ہے ، کسی بھی حال میں اس کی بات نہیں ماننا چاہتی ہے، لگ بھگ سات آٹھ مہینے ہوگئے ہیں ، ان دونوں کی بات نہیں ہوئی ہے اور وہ اب اپنی بہن کے دیور سے بات کرنے لگی ہے۔ آپ سے گذارش ہے کہ اس مسئلے کا کیا حل ہے؟اور اس میں کیسے سب جائز ہوسکتاہے جب کہ لڑکا بہت پریشان ہے ،وہ کسی اور کے ساتھ نہ صحبت کرنے کو تیار ہے اور نہ نکاح ، کیوں کہ اس کو لگتاہے کہ یہ ناجائز ہوگا اس کے لیے، بس وہ لڑکا اپنے اور اس لڑکی کے بیچ جو ناجائز ہے اسے جائز بنانا چاہتاہے اور ایک دوسرے کو ایک دوسرے کے واسطے جائز رکھنا چاہتاہے، اس میں کئی زندگی جڑی ہوئی ہے، کل کو کبھی اگر اس لڑکی کی بہن کے دیور کو یہ معلوم ہو کہ اس کی بیوی کسی کے ساتھ شادی سے پہلے سیکس کرچکی ہے تو سارے رشتے بکار جائیں گے اور وقت بھی نکال جائے گا جب کہ وہ لڑکا جو اسے بہت چاہتاہے وہ اگر کسی کے ساتھ شادی کرے گا اور اس را زپہ پردہ کبھی اٹھا تو دونوں کی زندگی بھی برباد ہوجائے گی ۔ سوال یہاں چار زندگیوں کا ہے اور ان سے جڑے لوگوں کا ہے۔ گناہ اور غلطی ان دونوں نے کی ہے اور وہ اس کو جائز بنا نا چاہتے ہیں۔ ان دونوں سے کسی معصوم کی زندگی تو نہ برباد ہو اور یہ تو اور بھی بڑا گناہ ہے ۔ آپ اس مسئلے کو کوئی حل نکال دیجئے جس سے ساری زندگیاں بیچ جائیں اور کچھ بھی ناجائز نہ ہو کسی سے ۔ اب اگر غلطی ہی ہوگئی تو انہیں ایک اور موقع اس غلطی کو سدھار نے کا تو مل جائے ورنہ ساری عمر وہ دونوں ایک دوسرے کے لیے ناجائز رہ جائیں گے اور اس سے کسی کو کیا ملے گا؟,"<p>بسم الله الرحمن الرحيم</p><p> </p><p>
	Fatwa ID: 1188-1162/H=11/1437<br>
	<br>
	بہن کے دیور کے ساتھ شرعی قاعدہ و ضابطہ کے مطابق جو نکاح ہوا وہ درست ہوگیا، لڑکی اور دوسرے لڑکے کے مابین جو غلط تعلق ہوگیا تھا اس کی وجہ سے دونوں گناہ کے مرتکب ہوئے دونوں پر واجب ہے کہ سچی پکی توبہ کرکے اپنی اپنی اصلاح کریں، البتہ اس گناہ کی وجہ سے بہن کے دیور کے ساتھ جونکاح ہوا وہ صحیح ہوگیا اور دونوں کو بعد نکاح صحیح تعلق زوجیت قائم رکھنا بھی بلاکراہت حلال ہے اور جس لڑکے سے غلط اور ناجائز تعلق ہوگیا تھا وہ لڑکا بھی اگر کسی دوسری لڑکی سے باقاعدہ شرعی اعتبار سے نکاح کرے گا تو اس کا نکاح بھی صحیح ہو جائے گا اور اس کو بھی اپنی بیوی سے تعلقِ زوجیت حلال ہوں گے اور اب سب کے حق میں بہتر یہی ہے کہ ناجائز تعلق کا ذکر و تذکرہ آپس میں کوئی کسی سے نہ کرے یہی شریعتِ مطہرہ کا حکم ہے اس پر عمل کرنے سے بہت سے شرور و فتن سے ان شاء اللہ حفاظت ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68233,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/68231,”جب بھی میں تم سے نکاح کروں اسی وقت تمہیں تین طلاق“ اب اسی لڑکی سے نکاح کرنے کی کوئی صورت ہے کیا؟,اگر کوئی یہ کہے کہ۔ (جب بھی میں تم سے نکاح کروں اسی وقت تمہیں تین طلاق) اب اسی لڑکی سے نکاح کرنے کی کوئی صورت ہے کہ نکاح ہو جائے اور طلاق بھی واقع نہ ہو؟ نکاح کی مجلس ہو، اور جسکا نکاح ہونا ہے وہ اسی مجلس میں بیٹھا ہو، جیسے نکاح کرنے کے وقت مجلس ہوتی ہے کافی زیادہ لوگ ہوں گے تو اب ایسی صورت میں کس طرح فضولی نکاح کرے ؟ کس طریقے سے ؟ ایجاب و قبول کے جملے ؟ نکاح کر نے کی پوری شکل تحریر فرما دیں تو بہت مہربانی ہوگی۔ اس طرح لکھیں جیسے آپ فضولی نکاح کر رہے ہیں اگر فضولی نکاح کردے ۔ پھر کچھ دن بعد جدید نکاح یہ خود اسی لڑکی سے کرے تو کیا تب بھی طلاق واقع ہو جائے گی؟ جزاک اللہ,"<p>بسم الله الرحمن الرحيم</p><p> Fatwa ID: 956-1036/SN=11/1437

(۱) صورتِ مسئولہ میں اس لڑکی سے نکاح کی صورت یہی ہوسکتی ہے کہ لڑکے کی اجازت کے بغیر کوئی اجنبی شخص اس کا نکاح کرادے شرعی گواہوں کی موجودگی میں پھر جب لڑکے کو نکاح کی خبر پہنچے تو زبان سے اجازت نہ دے ورنہ تین طلاقیں ہو جائیں گی؛ بلکہ تحریری اجازت دیدے یامہر کا کچھ حصہ یا کل بیوی کی طرف بھیج دے بس نکاح منعقد ہو جائے گا اور کوئی طلاق واقع نہ ہوگی، اس طرح کا نکاح بڑے مجمع میں ہونا جہاں خود لڑکا موجود ہو بہت مشکل ہے؛ اس لیے تین چار آدمی جو مسئلے کی نوعیت او رنزاکت سے واقف ہوں انہیں کی موجودگی میں نکاح کیا جائے تو بہتر ہے۔ 
(۲) فضولی نکاح کرادے اور لڑکا فعلاً اجازت دیدے تو شرعاً نکاح منعقد ہوگیا، اس کے بعد دوبارہ نکاح کرنا ایک فضول کام؛ باقی اگر دوبارہ لوگوں کے درمیان اظہار کے مقصد سے باقاعدہ نکاح کیا جائے تو شرعاً کوئی طلاق واقع نہ ہوگی؛ البتہ ایسی صورت میں بہتر ہے کہ کچھ لوگوں کو گواہ بنا لیا جائے کہ یہ محض دکھانے کے لیے فرضی نکاح ہے، حقیقی نکاح پہلے ہو چکا ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68231,deoband,معاشرت,نکاح
