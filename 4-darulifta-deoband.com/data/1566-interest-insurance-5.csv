issued_at,link,title,question,answer,fatwa_number,dar_ul_ifta,category_level_1,category_level_2
20-Feb-2021,https://darulifta-deoband.com/home/ur/interest-insurance/602711,بینک کے انٹریسٹ کا استعمال,شرعی احکام ملک کے نظام کے مطابق نافذ ہوتے ہیں اس بنیاد پر: ملک کے نظام کے مطابق بات کی جائے تو ہندوستان میں بینک کا جو نظام ہے اس کے مطابق وہ ہر اکاؤنٹ ہولڈر کا پیسہ استعمال کرتا ہے اور جو پروفٹ ہوتا ہے اس کا کچھ حصہ انٹریسٹ کی شکل میں اکاؤنٹ ہولڈر کو دیتا ہے اب شرعی احکام کی بنیاد پر بات کی جائے تو اس رقم کا استعمال کہاں تک درست ہے ؟,"<p>بسم الله الرحمن الرحيم</p><p> </p><p>Fatwa:485-344/sd=7/1442</p><p>&nbsp;بینک میں رقم جمع کرنے کے بعد انٹرسٹ کے نام سے جو رقم ملتی ہے ، اس سے فائدہ اٹھانا جائز نہیں ہے ، اس رقم کو ثواب کی نیت کے بغیر غرباء کو دیدینا چاہیے ، شریعت کی رو سے اس پر سود کی حقیقت صادق آتی ہے ؛ کیونکہ بینک کے پاس گاہکوں کی ر قم کی حیثیت قرض کی ہوتی ہے ، گویا قرض کی وجہ سے بینک سود دیتا ہے ، اسی کو شریعت میں سود کہتے ہیں ، بینک کا گاہکوں کے ساتھ کاروباری معاملہ نہیں ہوتا ہے ، وہ جمع شدہ رقم کو اپنے طور پر کاروبار میں لگاکر نفع کماتا ہے ، اسی وجہ سے بینک کاروبار کی تفصیلات وغیرہ گاہک کو نہیں بتاتا ہے ، تفصیل کے لیے دیکھیے : اسلام اور جدید معاشی مسائل، جلد ششم، ص: ۹۰ ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602711,deoband,معاملات,سود و انشورنس
20-Sep-2023,https://darulifta-deoband.com/home/ur/interest-insurance/602266,موٹرسائیکل کی قسطوں پر خرید وفروخت,اگر میں بارگین سے ایک موٹر سائیکل قسط پر لیتا ہوں اور اس کی کل رقم اور قسط طے ہو جاتی ہے اس کے ساتھ میں یہ موٹر سائیکل اسی بارگین والے کو نقد اصل قیمت سے کم پر بیچ دیتا ہوں اور قسط جاری رہتی ہے اس صورت میں وہ رقم استعمال کرنا اور اس قسم کی لین دین کرنا جائز ہے یا نہیں؟ مہربانی کرکے رہنمائی فرمائیں۔,"<p>بسم الله الرحمن الرحيم</p><p> </p><p>Fatwa:430-743/sd=1/1443</p><p>&nbsp;یہ صورت جائز نہیں ہے، یہ سودی قرض کا ایک حیلہ ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602266,deoband,معاملات,سود و انشورنس
16-Jan-2021,https://darulifta-deoband.com/home/ur/interest-insurance/602139,کرنسی یا چیک کے ذریعہ سونا خریدنا اور قیمت بعد میں ادا کرنا,سوال : 1. سونا ادھار خریدنا تاجر سے کسی بھی کرنسی ، چیک، یا JAZZ CASH 1. سونا بیچنا ادھار کچھ عرصہ بعد پیسے لینا یا چیک پر بیچنا، 2. گاہک سے استعمال ہوا سونا خرید کر اس کو صاف کر کے دوبارہ نیا کر کے بیچنا، 3. نگوں والا سونا نگ کاٹ کے خریدنا پھر نگوں سمیت بیچنا ، اس بارے میں شرعی مسئلہ بتائیں۔,"<p>بسم الله الرحمن الرحيم</p><p> </p><p>Fatwa : 381-295/D=06/1442</p><p>&nbsp;(۱) موجودہ کرنسی ثمن عرفی ہیں۔ ثمن حقیق یعنی سونا چاندی نہیں ہے، لہٰذا اس میں ادھار جائز ہے پس کرنسی یا چیک کے ذریعہ سونا خریدنا اور قیمت بعد میں ادا کرنا جائز ہے۔ جس طرح خریدنا جائز ہے اسی طرح فروخت کرنا بھی جائز ہے؛ البتہ سونا اور کرنسی دونوں ادھار نہ ہو۔</p><p>(۲) جی ہاں استعمال شدہ سونا خرید کر اسے صاف کرکے فروخت کرنا جائز ہے۔</p><p>(۳) استعمالی زیور جس میں نگ لگے ہیں انہیں خریدتے وقت نگ کے وزن کے بقدر دام کم کر دینا جائز ہے۔ اور نئے زیور کو بیچتے وقت نگ سمیت وزن کرنا اگر خریدار اس پر تیار ہے تو جائز ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602139,deoband,معاملات,سود و انشورنس
26-Jan-2021,https://darulifta-deoband.com/home/ur/interest-insurance/602124,کرپٹو کرنسی کا لین دین,"آج کل نیٹ ورک مارکیٹنگ کا رجحان بہت زیادہ بڑھ گیا ہے ، ہر شخص یہ کام کر رہا ہے ، میرا سوال بھی اس سے ملتا جلتا ہے ، میں نے ایک آن لائن کمپنی میں کچھ رقم لگائی ہے ، کمپنی کا طریقہ کار یہ ہے کہ ہم پاکستانی کرنسی سے ان کی کرنسی خریدتے ہیں جس کو ٹرون کہتے ہیں، ایک ٹرون کی قیمت ہروقت کم زیادہ ہوتی رہتی ہے ، اب وہ ٹرون ہم کمپنی کو دیتے ہیں جو ہمیں 310 فیصد منافع دیتی ہے ، مثلاً میں 770 ٹرون انویسٹ کرتا ہوں تو مجھے تقریباً 2387 ٹرون ملیں گے ، کچھ اس طرح کہ روزانہ 1 فیصد ٹرون 310 دن تک۔ یہاں یہ بات قابل ذکر ہے کہ نفع کی فیصد فکس ہے لیکن ٹرون کا ریٹ نہیں، کبھی زیادہ کبھی کم، اس کے علاوہ کمپنی کہتی ہے کہ اگر میں کسی اور کو جوائن کرواتا ہوں تو مجھے اس کی انویسٹمنٹ سے مجھے فیصد کے حساب سے منافع ملے گا۔
اب جو 310 فیصد جو مجھے بغیر کسی کو جوائن کروائے 310 دنوں میں ملنا تھا اب میں جتنے زیادہ لوگوں کو جوائن کروا کر جلدی وہ منافع نکال سکتا ہوں۔ اب وہ کسی اور کو جوائن کروائیں گے تو ان کو بھی منافع ملے گا اور مجھے بھی لیکن کم، پوچھنا یہ تھا کہ یہ کام جائز ہے یا نہیں؟ جواب عنایت فرما کر شکریہ کا موقع دیں۔","<p>بسم الله الرحمن الرحيم</p><p> </p><p>Fatwa : 382-361/M=06/1442</p><p>&nbsp;مذکورہ کرنسی جس کو لوگ ٹرون کہتے ہیں یہ بٹ کوئن وغیرہ کی طرح غیر حقیقی کرنسی ہے اس کا کوئی حسّی وجود نہیں، اس طرح کی فرضی کرنسیوں میں روپیہ انویسٹ کرنا اس سے نفع کمانا اور دوسروں کو اس کام میں جوڑنا درست نہیں، مسلمان کو اس سے احتراز کرنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602124,deoband,معاملات,سود و انشورنس
07-Jan-2021,https://darulifta-deoband.com/home/ur/interest-insurance/602060,بنک سے قرض لینا,ہم جاپان میں رہائش پزیر ہیں۔ کورنا وباء کی وجہ سے جاپان گورنمنٹ لوگوں کو قرض دے رہے ہیں۔ اس قرض کے شرائطوں میں سے ایک شرط یہ ہے ۔ کہ اپ نے دو سال میں اس قرض کو واپس کرنا ہے ۔ بلا سود کے ۔ ہاں اگر اپ نے دو سال میں قرض واپس نا کیا تو اپ نے سود سمیت قرض واپس کرنا ہوگا۔ اپ نے قرض لیتے وقت ان کے ساتھ اس تحریر پر دستخط کرنا پڑے گا۔ کہ دو سال میں قرض کی واپسی بلاسود ہوگی۔ اگر دو سال میں قرض واپس نا کیا تو سود سمیت دینے کا پابند ہوگا۔ پوچھنا یہ ہے ۔ کیا ہم اس قرض کو لے سکتے ہیں؟ یا نہیں جزاک اللہ خیرا,"<p>بسم الله الرحمن الرحيم</p><p> </p><p>Fatwa : 368-321/M=05/1442</p><p>&nbsp;صورت مسئولہ میں اگر آپ قرض لے کر دوسال کے اندر مکمل قرض ادا کردیتے ہیں تو سود دینے کا گناہ نہیں ہوگا لیکن مذکورہ شرط کے ساتھ قرض لینے میں سودی معاملہ پر رضامندی پائی جاتی ہے اور اس بات کا بھی امکان ہے کہ سود دینے کی نوبت آجائے اس لیے سلامتی اِسی میں ہے کہ اس طرح کا قرض نہ لیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602060,deoband,معاملات,سود و انشورنس
20-Sep-2023,https://darulifta-deoband.com/home/ur/interest-insurance/602015,بینك سے ہوم لون لینا؟,"میرا سوال یہ ہے کہ موجودہ حکومت نے جو اسٹیٹ بینک کو آرڈر دیا ہے کہ لوگوں کے گھر کے لیے قرض دیا جائے ، اس میں میزان بینک بھی شامل ہو تو اس میں سود کوئی دخل تو نہیں؟
براہ کرم، رہنمائی فرمائیں۔","<p>بسم الله الرحمن الرحيم</p><p> </p><p>Fatwa:448-279/sd=6/1442</p><p>&nbsp;اس بارے میں مقامی کسی مستند دالافتاء سے رجوع کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",602015,deoband,معاملات,سود و انشورنس
14-Jan-2021,https://darulifta-deoband.com/home/ur/interest-insurance/601966,بینك كے توسط سے قسطوں پر گاڑی خریدنا؟,میرا ارادہ گاڑی خریدنے کا ہے میری حیثیت ایک مشت گاڑی خریدنے کی رقم دینے کی نہیں ہے ،فنینینس کمپنی۔۔یا بینک آج کی بازاری قیمت سے بڑھا کر شرح سود لگا کر قسطوار زائد رقم لیتی ہے ، کیا میرے لیے اس طرح سے گاڑی خریدنا جائز ہے یا نا جائز؟نیز جو بھی جائز صورت ہو جواب مرحمت فرمائیں مہربانی ہوگی۔,"<p>بسم الله الرحمن الرحيم</p><p> </p><p>Fatwa:364-71T/N=5/1442</p><p>&nbsp;آج کل مارکیٹ میں گاڑیوں کی قسطوں پر جو خرید وفروخت ہوتی ہے، اُس میں عام طور پر کسی بینک یا فائنانس کمپنی کا واسطہ ضرور ہوتا ہے اور بینک یا فائنانس کمپنی اپنے اصول کے مطابق ادھار کی مقدار اور قسطوں کی مدت کے مد نظر متعینہ انٹرسٹ لیتی ہے، یعنی: بینک یا فائنانس کمپنی ، خریدار کی طرف سے ، سامان فروخت کرنے والی کمپنی کو جو پیسہ نقد ادا کرتی ہے، وہ بینک یا فائنانس کمپنی کی طرف سے خریدار کے حق میں قرض ہوتا ہے اور بینک یا فائنانس کمپنی اُسی قرض پر متعینہ انٹرسٹ لیتی ہے ۔اور اسلام میں جس طرح سود لینا حرام ہے، اسی طرح سود دینا بھی حرام ہے؛ لہٰذا کسی بینک یا فائنانس کمپنی کے واسطہ سے ادھار قسطوں پرکوئی گاڑی وغیرہ خریدنا جائز نہ ہوگا؛</p><p>البتہ اگر کسی شخص کے پاس گاڑی خریدنے کے لیے دیگر اخراجات سے زائد مطلوبہ مقدار میں رقم موجود ہو ؛ لیکن وہ ٹیکس ادا کردہ نہ ہو ، یعنی: حکومت کی نظر میں غیر قانونی ہو، جس کی بنا پر اگر نقد گاڑی خریدی جائے تو انکم ٹیکس کے حوالے سے متعلقہ محکمہ کی طرف سے مختلف پریشانیوں کا اندیشہ ہو تو ایسی صورت میں محض انکم ٹیکس کے مسائل سے بچنے کے لیے بینک یا فائنانس کمپنی کے واسطے سے ادھار قسطوں پر گاڑی خریدنے کی گنجائش ہوگی؛ کیوں کہ یہاں بینک یا فائنانس کمپنی سے سودی قرض لے کر جو گاڑی خریدی جارہی ہے، اس کا بنیادی مقصد انکم ٹیکس کے مسائل سے بچنا ہے، جو دفع ظلم کی شکل ہے؛ لہٰذا اس صورت میں إن شاء اللّٰہ گناہ نہ ہوگا(دیکھئے: فتاوی نظامیہ اوندرویہ ۱: ۲۳۳، ۲۳۴، مطبوعہ: تھانوی آفسیٹ پرنٹرس ، دیوبند، مسائل سود، مرتبہ حضرت مولانا مفتی حبیب الرحمن صاحب خیرآبادی دامت برکاتہم العالیہ ص ۲۴۴، ۲۴۵، مطبوعہ: حراء بک ڈپو، دیوبند)۔</p><p>اور اگر کوئی خاص شوروم والا ، اپنے کسی دوست یا متعارف شخص کو ادھار قسطوں پر گاڑی فروخت کرے اور اُس میں کسی بینک یا فائنانس کمپنی کا واسطہ نہ ہو؛ بلکہ دکان کا مالک خود ادھار فروخت کرے اور خود ہی نقد رقم کی شکل میں یا بہ ذریعہ چیک وغیرہ اپنے اکاوٴنٹ میں قسطیں وصول کرے اور معاملہ کرتے وقت ادھار پیسوں کی قسطیں اور ان کی مدت وغیرہ سب متعین کرلی جائے تو اس طرح ادھار قسطوں پر گاڑی کی خرید وفروخت میں شرعاً کچھ مضائقہ نہیں؛ کیوں کہ اس صورت میں سودی قرض کا معاملہ نہیں پایا جاتا۔</p><p>قال اللّٰہ تعالی:﴿وأحل اللّٰہ البیع وحرم الربا﴾ (سورة البقرة، رقم الآیة: ۲۷۵)۔</p><p>عن جابر بن عبد اللّٰہ رضي اللّٰہ عنہما قال: ”لعن رسول اللّٰہ صلی اللّٰہ علیہ وسلم آکل الربوا وموٴکلہ وکاتبہ وشاہدیہ، وقال: ہم سواء“ (الصحیح لمسلم، ۲: ۷۲، ط: المکتبة الأشرفیة دیوبند)۔</p><p>الربا فضل خال عن عوض بمعیار شرعي مشروط لأحد المتعاقدین في المعاوضة (تنویر الأبصار مع الدر والرد، کتاب البیوع، باب الربا، ۷: ۳۹۸ - ۴۰۱، ط: مکتبة زکریا دیوبند، ۱۵: ۲۱۹ - ۲۲۳، ت: الفرفور، ط: دمشق)۔</p><p>قولہ: ”کل قرض جر نفعًا حرام“: أي: إذا کان مشروطًا، کما علم مما نقلہ عن البحر وعن الخلاصة (رد المحتار، کتاب البیوع، باب المرابحة والتولیة، فصل في القرض، ۷: ۳۹۵، ط: مکتبة زکریا دیوبند، ۱۵: ۲۱۲، ت: الفرفور، ط: دمشق)۔</p><p>الفضل المشروط في القرض ربا محرم لا یجوز للمسلم أخذہ من أخیہ المسلم أبدًا، لإجماع المجتہدین علی حرمتہ، فلم یقل أحد منھم بجواز الفضل المشروط فی القرض(إعلاء السنن،رسالة کشف الدجی علی حرمة الربا، ۱۴:۵۳۳، ط: إدارة القرآن والعلوم الإسلامیة، کراتشی)۔</p><p>الربا ہو القرض علی أن یؤدي إلیہ أکثر أو أفضل مما أخذ (حجة اللّٰہ البالغة، الربا سحت باطل ۲:۲۸۲)۔</p><p>وإذا عقد العقد علی أنہ إلی أجل کذا بکذا وبالنقد بکذا أو قال: إلی شہر بکذا وإلی شہرین بکذا فہو فاسد لأنہ لم یعاملہ علی ثمن معلوم ولنھي النبي صلی اللہ علیہ وسلم عن شرطین في بیع ․․․ وہذا إذا افترقا علی ہذا فإن کان یتراضیان بینہما ولم یتفرقا حتی قاطعہ علی ثمن معلوم وأتما العقد علیہ فہو جائز لأنہا ما افترقا إلا بعد تمام شرط صحة العقد (المبسوط للسرخسي،۱۳:۷،۸، ط: دارالمعرفة بیروت لبنان)۔</p><p>”المادة ۲۴۵“: البیع مع تأجیل الثمن وتقسیطہ صحیح، ”المادة ۲۴۶“: یلزم أن تکون المدة معلومة في البیع بالتأجیل والتقسیط (مجلة الأحکام العدلیة مع شرحہا :درر الحکام لعلي حیدر، ۱:۲۲۷، ۲۲۸۔ط: دار عالم الکتب الریاض)۔</p><p>أما الأئمة الأربعة وجہور الفقہاء والمحدثین فقد أجازوا البیع الموٴجل بأکثر من سعر النقد بشرط أن یبتّ العاقدان بأنہ بیع موٴجل بأجل معلوم بثمن متفق علیہ عند العقد (بحوث فی قضایا فقہیة معاصرة، ۱:۷)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601966,deoband,معاملات,سود و انشورنس
08-Feb-2021,https://darulifta-deoband.com/home/ur/interest-insurance/601959,ڈالر کو روپیہ کے عوض ادھار بیچنا,کیا فرماتے ہیں مفتیان شرع متین مذکورہ مسئلہ کے بارے میں. زید عمرو کے ساتھ ڈالر کا معاملہ اس طور پر کرتا ہے کہ ڈالر کی موجودہ بازاری قیمت ۱۶۲روپے ہے ، زید نے عمرو سے کہا کہ آپ مجھے ڈالر ۱۷۰پاکستانی روپیہ کے عوض ایک مہینہ کی مدت تک ادھار دے . کیا اس طرح معاملہ کرنا شرعا درست ہے یا نہیں؟ اگر درست نہیں تو اس کا متبادل اور صحیح طریقہ کیا ہے ؟,"<p>بسم الله الرحمن الرحيم</p><p> </p><p>Fatwa : 445-386/B=06/1442</p><p>&nbsp;ایک مہینہ کی مدت کے لیے اُدھار لینے کی گنجائش ہے؛ البتہ 170 پاکستانی روپئے کے عوض متعین نہ کرے۔ کیونکہ کرنسیوں کا بھاوٴ ہمیشہ کم اور زیادہ ہوتا رہتا ہے، اسے چاہئے کہ ڈالر میں واپس کرے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601959,deoband,معاملات,سود و انشورنس
02-Jan-2021,https://darulifta-deoband.com/home/ur/interest-insurance/601579,ڈاؤن پیمنٹ پہ بدون سود اشیاء ضروریہ لینا کیسا ہے؟,چند دنوں سے یہ بات ذہن میں گردش کر رہی ہے کہ ؛ ڈاؤن پیمنٹ پہ بدون سود سواری و دیگر اشیاء ضروریہ لینا کیسا ہے؟ معسر اور موسر دونوں اس مسئلے میں مساوی ہیں یا نہیں؟ اس کا حکم مع دلائل کے تفصیل سے برا? کرم عنایت فرمائیں۔,"<p>بسم الله الرحمن الرحيم</p><p> </p><p>Fatwa:379-288/L=5/1442</p><p>&nbsp;اگر مجلسِ عقد ہی میں قیمت اور مدت کی تعیین کردی جائے تو قسطوں پر سامان خریدنے میں مضائقہ نہیں اگر چہ نقد کے مقابلے میں رقم کی ادائیگی زیادہ کرنی پڑے ۔</p><p>(المادة 245)البیع مع تأجیل الثمن وتقسیطہ صحیح(المادة 246) یلزم أن تکون المدة معلومة فی البیع بالتأجیل والتقسیط․ (مجلة الأحکام العدلیة ص: 50)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601579,deoband,معاملات,سود و انشورنس
03-Jan-2021,https://darulifta-deoband.com/home/ur/interest-insurance/601519,ڈپازٹ یا سیکوریٹی کے نام پر بڑی رقم دے کر کسی کے مکان میں مفت رہائش کرنا؟,"میں دہلی سے ہوں ، مجھے جاننا ہے کہ کیا سیکوریٹی پر گھر لے سکتا ہوں؟ کیوں کہ میں کرائے پر رہتا ہوں ، میرا اپنا کوئی ذاتی مکان نہیں ہے، کرایہ بہت مہنگا ہے اور مکان ملک کرایہ کم بھی نہیں کرتے بلکہ ہر سال کرایہ بڑھا دیتے ہیں۔
۲ - مجھ جیسے بہت سے بھائی کرایہ نہیں دے پاتے اور ان کے پاس اپنا ذاتی مکان خریدنے کے لیے بھی رقم کم ہوتی ہے تو ان کے پاس سیکوریٹی کے علاوہ اور کوئی راستہ نہیں ہوتا ۔ آپ کی بڑی مہربانی ہوگی اگر آپ شرعی طریقے سے اس کا کوئی حل نکال دیں۔ شکریہ","<p>بسم الله الرحمن الرحيم</p><p> </p><p>Fatwa:282-238/N=5/1442</p><p>&nbsp;(۱، ۲): کرایہ دار، ڈپازٹ یا سیکوریٹی کے نام سے مکان مالک کو جو ایک موٹی رقم دیتا ہے، وہ شریعت کی نظر میں قرض ہوتی ہے اور قرض کی بنیاد پر کرایہ دار کا مکان مالک سے کچھ بھی نفع حاصل کرنا بہ حکم سود اور ناجائز ہے؛ لہٰذا ڈپازٹ یا سیکوریٹی کے نام پر بڑی رقم دے کر کسی کے مکان میں مفت رہائش کرنا یا متعارف کرایہ سے کم کرایہ پر کرایہ داری لینا درست نہیں۔ کرایہ داری کا صحیح طریقہ یہ ہے کہ کرایہ پر لیے جانے والے مکان کا جو مناسب ومعقول کرایہ ہو، وہ مکان مالک کو ادا کیا جائے، ڈپازٹ یا سیکوریٹی کے نام پر کوئی رقم دے کر کرایہ میں کوئی کمی نہ کرائی جائے۔ اور جو لوگ ڈپازٹ یا سیکورٹی کے نام سے مکان مالک کو موٹی رقم دے سکتے ہیں، اُن کے لیے عام طور پر مکان کا متعارف کرایہ دینا کچھ زیادہ مشکل نہیں ہوتا۔ اور اگر کسی کے لیے مشکل ہو تو وہ اپنی آمدنی کے مد نظر رکھ کر کم کرایہ والا مکان تلاش کرے، اپنی حیثیت سے بلند اور معیاری مکان کی فکر میں نہ پڑے۔ اور ماہانہ آمدنی سے ایک مناسب حصہ پس انداز کرتا رہے؛ تاکہ جلد از جلد پلاٹ پھر مکان کا نظم ہوجائے۔</p><p>أنواع الربا،وأما الربا فھو علی ثلاثة أوجہ :أحدھا فی القروض، والثاني فی الدیون، والثالث فی الرھون۔الربا فی القروض فأما فی القروض فھو علی وجھین:أحدھما أن یقرض عشرة دراھم بأحد عشر درھما أو باثني عشر ونحوھا۔والآخر أن یجر إلی نفسہ منفعة بذلک القرض، أو تجر إلیہ وھو أن یبیعہ المستقرض شےئا بأرخص مما یباع أو یوٴجرہ أو یھبہ ……،ولو لم یکن سبب ذلک (ھذا ) القرض لما کان (ذلک)الفعل، فإن ذلک ربا ، وعلی ذلک قول إبراھیم النخعي: کل دین جر منفعة لا خیر فیہ (النتف فی الفتاوی ، ص ۴۸۴، ۴۸۵) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601519,deoband,معاملات,سود و انشورنس
01-Jan-2021,https://darulifta-deoband.com/home/ur/interest-insurance/601462,سود کا پیسہ استعمال کرلے تو اس كی تلافی كی كیا صورت ہوگی؟,عبداللہ جس وقت صاحب نصاب نہیں تھا تب سود کا دس ہزار روپے اپنے کام میں خرچ کیا اب وہ اس سے توبہ کرنا چاہتا ہے. اگر عبداللہ اپنی حلال کمائی میں سے سود کی نیت سے دس ہزار روپے کسی غریب کو دے دیں اور توبہ بھی کریں تو تلافی ہو سکتا ہے؟ کس طرح وہ اپنے کئے کی تلافی کے گا؟ برائے مہربانی کوئی صورت بتائیں۔,"<p>بسم الله الرحمن الرحيم</p><p> </p><p>Fatwa:297-79T/sn=5/1442</p><p>&nbsp;اگر عبد اللہ اپنی کمائی سے اتنی رقم کا صدقہ کردے تو بہت اچھا؛ لیکن اگر وہ ایسا نہ کرے تب بھی گنحائش ہے ؛ کیونکہ سودی رقم کا استعمال کسی مالدار اور صاحبِ نصاب شخص کے لیے توشرعا جائز نہیں ہے ؛ البتہ اگر کوئی شخص غریب (غیر صاحب نصاب) ہو اور وہ اپنے اکاؤنٹ سے ملنے والی یا کسی اور کی طرف سے دی ہوئی سودی رقم صدقہ کرنے کے بہ جائے ، اپنی ضروریات میں استعمال کرلے تو شرعا اس کی بھی اجازت ہے ۔</p><p>مستفاد: وفی الحاوی: غریب مات فی بیت إنسان ولم یعرف وارثہ فترکتہ کلقطة، ما لم یکن کثیرا فلبیت المال بعد الفحص عن ورثتہ سنین، فإن لم یجدہم فلہ لو مصرفا.[الدر المختار) (قولہ: ما لم یکن کثیرا) ذکر الضمیر علی تأویل الترکة بالمتروک والظاہر أن المراد بالکثیر ما زاد علی خمسة دراہم لما فی البحر عن الخلاصة والولوالجیة: مات غریب فی دار رجل ومعہ قدر خمسة دراہم فلہ أن یتصدق علی نفسہ إن کان فقیرا کاللقطة وفی الخانیة لیس لہ ذلک؛ لأنہ لیس کاللقطة. قال فی البحر والأول أثبت وصرح بہ فی المحیط(الدر المختار مع رد المحتار،6/444، مطبوعة: مکتبة زکریا، دیوبند)</p><p>(فینتفع) الرافع (بہا لو فقیرا وإلا تصدق بہا علی فقیر ولو علی أصلہ وفرعہ وعرسہ،(الدر المختار)(قولہ: فینتفع الرافع) أی من رفعہا من الأرض: أی التقطہا وأتی بالفاء، فدل علی أنہ إنما ینتفع بہا بعد الإشہاد والتعریف إلی أن غلب علی ظنہ أن صاحبہا لا یطلبہا، والمراد جواز الانتفاع بہا والتصدق، ولہ إمساکہا لصاحبہا. وفی الخلاصة لہ بیعہا أیضا وإمساک ثمنہا إلخ(الدر المختار وحاشیة ابن عابدین (رد المحتار) 6/ 438، کتاب اللقطة، مطبوعة: مکتبة زکریا، دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601462,deoband,معاملات,سود و انشورنس
09-Dec-2020,https://darulifta-deoband.com/home/ur/interest-insurance/601365,"گورنمنٹ نے ""احساس کفالت"" کے نام سے جو رقم دیتی ہے كیا وہ سود ہے؟","بعد از سلام عرض ہے کہ پاکستان میں غریبوں کی مدد کے لئے گورنمنٹ نے ""احساس کفالت"" کے نام سے ایک پروگرام شروع کیا ہے ۔ اول گورنمنٹ خود یہ رقم عوام میں تقسیم کرتی تھی لیکن اب گورنمنٹ آف پاکستان نے پرائیویٹ لوگوں کو یہ فرنچائز دے دیے ہیں کہ اول آپ خود انپی رقم تقسیم کریں بعد میں بمعہ منافع یہ رقم ہمارے بنک اکاؤنٹ میں منتقل کیا جاتا ہے ۔ گورنمنٹ ایک ہزار روپے پر چار روپے منافع دیتاہے ۔ کیا یہ سود کے زمرے میں آتا ہے ؟ رہنمائی فرمائیں۔
آپ کے جواب کا شدت سے منتظر رہوں گا۔ شکریہ","<p>بسم الله الرحمن الرحيم</p><p> </p><p>Fatwa : 261-215/M=04/1442</p><p>&nbsp;غریبوں کی مدد کے لیے حکومت پاکستان کی جانب سے جو پروگرام بنام ”احساس کفالت“ شروع کیا گیا ہے اس کی تفصیلات ہمارے سامنے نہیں، حکومت ایک ہزار روپئے پر جو چار روپئے منافع دیتی ہے اس کی صورت بھی واضح نہیں کہ وہ عوام کے جمع کردہ پیسے پر منافع دیتی ہے یا اپنے ہی امدادی رقم پر اضافہ کردیتی ہے؟ بہتر ہوگا کہ اس بارے میں مقامی معتبر و اہل حق علماء سے رجوع کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601365,deoband,معاملات,سود و انشورنس
16-Dec-2020,https://darulifta-deoband.com/home/ur/interest-insurance/601361,سودی رقم بینك اكاؤنٹ ركھنے كے چارج میں دینا یا ااس رقم سے بیت الخلاء بنانا كیسا ہے؟,"ہماری بستی میں” انجن حیات الاسلام“ نام کی ایک کمیٹی ہے جس کی زیر نگرانی میں مسجد، مکتب، بیت المال اور گاؤں کے دیگر اجماعی کام انجام پاتے ہیں، اسی کے نام سے دو بینک ا کاؤنٹس ہیں، ایک سیونگ ، دوسرا کرنٹ اکاؤنٹ، سیونگ اکاؤنٹ میں کچھ سودی رقم سال گذرنے کے بعد آتی ہے، لیکن کرنٹ اکاؤنٹ میں سالانہ اکاؤنٹ رکھنے کے نام پر کچھ رقم کٹ جاتی ہے اور سود بھی نہیں ملتا، اس کے علاوہ ہماری بستی میں ایک دہلیز نام کی جگہ ہے جس کو ہم رفاہ عام کے کام میں استعمال کرتے ہیں (مثلاً، گاؤں کی کوئی میٹنگ ، باہری مسافر کے ٹھہرنے کی جگہ ، اس جگہ کو ہرکوئی بلاکسی عذر استعمال کرسکتاہے)؛ سوال یہ ہے کہ
(۱) کیایہ سودی رقم کو اس دہلیزکے استعمال میں لگنے والے ایک ٹوائلیٹ /لٹیرین بنانے میں خرچ کرسکتے ہیں؟ (یہ ٹوائلیٹ کسی ایک بندے کے ذاتی استعمال نہیں رہے گا بلکہ ہر کوئی اسیاستعمال کرسکتاہے)
(۲ ) کیا یہ سودی رقم کو کرنٹ اکاؤنٹ میں جو اکاؤنٹ رکھنے کا چارج بینک لگا تاہے اس میں استعمال کرسکتے ہیں؟
(۳) اس اکاؤنٹ میں جو رقم ہے وہ عوام کے تعاون کا پیسہ ہے جو انہوں نے مسجد ، مکتب ، بیت المال اور گاؤں کے دیگر فنڈ جہاں انہوں نے تعاون کیا ہے،تو اس میں ملنے والی سودی رقم کوہم کس مصرف میں خرچ کرسکتے ہیں؟","<p>بسم الله الرحمن الرحيم</p><p> </p><p>Fatwa:294-235/sd=4/1442</p><p>&nbsp;(۱) سودی رقم کو ٹوائلیٹ بنانے میں صرف کرنا درست نہیں ہے۔(۲) سودی رقم کو اکاوٴنٹ رکھنے کے چارج میں بھی صرف کرنا درست نہیں ہے ، چارج بینک کی حق الخدمت ہوتی ہے جس کا نفع اکاوٴنٹ ہولڈر کو ملتا ہے ۔ (۳) ایسی سودی رقم ثواب کی نیت کے بغیر غرباء مساکین پر صرف کردینی چاہیے ۔</p><p>أما اذا کان عند رجل مال خبیث فأما ان ملکہ بعقد فاسد أو حصل لہ بغیر عقد ولایمکنہ أن یردہ الی مالکہ ویرید أن یدفع مظلمتہ عن نفسہ فلیس لہ حیلة الا أن یدفعہ الی الفقراء ولکن لا یرید بذلک الأجر والثواب ولکن یرید دفع المعصیة عن نفسہ ۔ ( بذل المجہود: ۳۷/۱، کتاب الطہارة، باب فرض الوضوء، سہارنپور)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601361,deoband,معاملات,سود و انشورنس
11-Dec-2020,https://darulifta-deoband.com/home/ur/interest-insurance/601308,فکس ڈپازٹ پر جو بیا ج لگتا ہے کیا اس رقم کو استعمال کر سکتے ہیں ؟,فکس ڈپازٹ پر جو بیا ج لگتا ہے کیا اس رقم کو استعمال کر سکتے ہیں ؟,"<p>بسم الله الرحمن الرحيم</p><p> </p><p>Fatwa:325-250/L=4/1442</p><p>&nbsp;فکس ڈپازٹ پر جو زائد رقم ملتی ہے وہ سود ہے اور سود کا حکم یہ ہے کہ اس کو بلا نیتِ ثواب فقراء مساکین وغیرہ پر صدقہ کردیا جائے اس رقم کو اپنے ذاتی استعمال میں لانا درست نہیں ۔ لأن سبیل الکسب الخبیث التصدق إذا تعذر الرد علی صاحبہ اہ (الدر المختار وحاشیة ابن عابدین (رد المحتار) 6/ 385)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601308,deoband,معاملات,سود و انشورنس
22-Dec-2020,https://darulifta-deoband.com/home/ur/interest-insurance/601276,ماہانہ قرعہ کی فیس لینا کیسا ہے ؟,"کیا فرفاتے ہیں مفتیان کرام درج ذیل مسئلہ کہ زیدایک قرعہ چلارہا ہے جس میں ہر ماہ 10000 دس ہزار روپے ادا کرنہ ہوگا ۱۵تک افراد شامل ہیں 150000 اور قرعہ چلا نے والے ایک ذمے دار مقرر ہیں جو پہلا قرعہ اڑا ئے بغیر سب کی رضامندی سے پہلا قرعہ ذمے دار کے حوالے کر دیا جاتا ہے بقیہ ۱۴قرعہ اسی مہینے اٹھا کر جن جن حضرات کا نام آئے گا ان کا نام لکھ کر ہر مہینہ مکمل 150000 رقم قرعہ کے ذمے دار وہ رقم ان تک پہنچا دیتا ہے یہ قرعہ چلانے والے کی ذمے داری ہے ۔اور ہر ماہ قرعہ کے ذمے دار کو مستقل ۴یہ ۵دن لوگوں سے رقم وصول کر نا اور جن کا قرعہ ہے ان تک مکمل رقم پہنچا نا یہ ایک مستقل محنت رہتی ہے اسلئے قرعہ چلانے والے ذمے دار فیس کے طور پر 500 یہ 1000 لیتے ہیں کیا یہ جائز ہے ۔
براہ کرم مفتیان عظام سے درخواست ہیکہ قرآن وحدیث کی روشنی میں اس مسئلہ کا حل عطاء فرمائے اللہ آپ کو دارین کے سعادتوں سے مستفید فرمائے جواب مرحمت فرمائے عین نوازش ہو گی فقط و سلام بندہ حافظ محمد مبارک بنگلور","<p>بسم الله الرحمن الرحيم</p><p> </p><p>Fatwa:225-187/N=4/1442</p><p>&nbsp;سوال میں ”بہ ذریعہ قرض امداد باہمی“ کی جو صورت ذکر کی گئی ہے، اس میں اگر قرعے کا نظام چلانے والا ذمہ دار شخص، ہر ماہ اُس شخص سے جس کا نام اُس ماہ قرعہ میں متعین ہوا ہو، اپنی محنت اور دوڑ دھوپ پر متعینہ طور پر پانچ سو یا ہزار روپے لیتا ہے تو اس میں شرعاً کچھ مضائقہ نہیں؛ البتہ ذمہ دار شخص کو چاہیے کہ ہر ممبر سے متعینہ رقم وصول کرکے ساری رقم اُس شخص کے حوالہ کردے، جس کا نام اُس مہینہ کے قرعہ میں متعین ہوا ہے، پھر وہ شخص، ذمہ دار کو اُنہی پیسوں سے اُس کا متعینہ محنتانہ ادا کرے یا اپنے پاس موجود دوسرے پیسوں سے، خلاصہ یہ کہ ممبران سے وصول کردہ رقم سے اجرت کی ادائیگی مشروط نہیں ہونی چاہیے۔</p><p>ھي - الإجارة- تملیک نفع بعوض (تنویر الأبصار مع الدر والرد، کتاب الإجارة، ۹: ۴، ۵، ط: مکتبة زکریا دیوبند)۔</p><p>(ولو دفع غزلا لآخر لینسجہ لہ بنصفہ) أي: بنصف الغزل (أو استأجر بغلا لیحمل طعامہ ببعضہ أو ثورا لیطحن برہ ببعض دقیقہ) فسدت فی الکل؛ لأنہ استأجرہ بجزء من عملہ، والأصل في ذلک نھیہ صلی اللہ علیہ وسلم عن قفیز الطحان (الدر المختار مع رد المحتار،کتاب الإجارة، ۹:۷۸، ۷۹)۔ فقط واللّٰہ تعالی أعلم۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601276,deoband,معاملات,سود و انشورنس
25-Nov-2020,https://darulifta-deoband.com/home/ur/interest-insurance/601242,ہیوی ڈپوزٹ دے کر روم مفت میں لے کر رہنا,ہماری شادی کو تین سال سے زیادہ ہوگئے ، اب تک ملازمت نہیں ملی، میں انجینئر ہوں، مگر ملازمت کی وجہ سے پریشان ہوں، سرکاری ملازمت کے لیے تیاری کررہاہوں، امتحان میں پاس ہوجاؤں، دعافرمائیں۔ میں ابھی اپنے سسرال میں ہوں، مجھے یہاں رہنا ٹھیک نہیں لگتا، میری اہلیہ کا کچھ زیور ہے، وہ کہتی ہے کہ اسے بیچ کر ہیوی ڈپوزٹ پر روم لے لیجئے، اور وہیں رہ کر امتحان کی تیاری کیجئے، اور کوئی چھوٹی دکان کھل کر اپنا گھر کا رکچ چلانے کی کوشش کروں گا، کیا میں زیور بیچ کر روم لے لوں؟ جس میں لگ بھگ دیڑھ لاکھ روپئے روم کا لگے گا، کرایہ نہیں لگتا، میں کچھ کرایہ اپنی طرف سے جتنی میری استطاعت ہوگی دیدوں گا، کیا اس طرح روم لے کر رہنا جائز ہوگا؟ مجھے کچھ مشورہ دیجئے تاکہ میرا مسئلہ حل ہوسکے۔,"<p>بسم الله الرحمن الرحيم</p><p> </p><p>Fatwa : 239-198/M=04/1442</p><p>&nbsp;اللہ تعالی آپ کی پریشانی کودور کرے، امتحان میں اعلیٰ نمبرات سے کامیابی عطا کرے اور حلال ذریعہ معاش کا نظم فرمائے (آمین)، ہیوی ڈپوزٹ دے کر روم مفت میں لے کر رہنا درست نہیں، یہ قرض سے نفع کھینچنا ہے حدیث میں اس سے ممانعت وارد ہے، معمولی کرایہ (برائے نام رکھنے) سے بھی احتراز کریں اس میں شبہ ربوا ہے، صحیح اور بے غبار صورت یہ ہے کہ عرفاً اُس جیسے کمرے کا جتنا کرایہ ہوتا ہے اتنا یا اس کے قریب رکھا جائے اور اجارہ ایک معاملہ ہے تو ا س میں کرایہ طے ہونا چاہئے، استطاعت پر موقوف نہیں رہنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601242,deoband,معاملات,سود و انشورنس
22-Dec-2020,https://darulifta-deoband.com/home/ur/interest-insurance/601232,گاڑی فائننس کے ذریعے قسطوں میں خریدنا,"سوال : اگر کمپنی سے نئی گاڑی خریدتے ہیں قسطوں پر تو عموماً معاہدہ فائننسر سے ہوتا ہے جس کی بنا پر یہ عقد ناجائز مانا جاتا ہے .. لیکن کچھ کمپنیوں کا اپنا فائننس ہوتا تو کیا ایسی صورت میں جبکہ اسی کمپنی کا فائننس ھو اور کمپنی سے گاڑی قسطوں پر خریدیں اور قسطوار پیسہ اس کمپنی کے فائننس کو اد کریں تو کیا یہ معاملہ درست ہو سکتا ہے ؟
واضح ہو کہ یہ فائننس بھی عام فائننس کی طرح فائل پر کراتا ہے اور اس میں یہی لکھا جاتا ہے کہ فلاں شخص نے یہ گاڑی اتنی قیمت میں خریدی اور اتنے روپے میں فائننس کرائی ہے مثلا گاڑی ایک لاکھ میں کمپنی سے ملتی ہے وہ ایک لاکھ فائننسر اپنی جانب سے ادا کرتا ہے اس کے بعد خریدار سے فائننسر سوا لاکھ قسطوں میں وصول کرتا ہے .. تو فائننسر صرف خریدار کے کہنے پر یکمشت پیسہ کمپنی کو دیتا ہے اور پھر قسطوں میں زیادہ وصول کرتا ہے اور فائل میں یہ کہیں نہیں لکھا جاتا کہ فائننس والے گاڑی خرید کر خریدار کو دے رہے ہیں بلکہ صاف لفظوں میں یہ درج ہوتا کہ خریدار نے کمپنی سے اتنے میں خریدی ہے اور سوا لاکھ میں فائننس ہوئی تو گویا خریدا کمپنی سے مگر وہ پیسہ دے رہا ہے فائننس کو زیادتی کے ساتھ تو کیا یہ معاملہ درست ہے یا نہیں اور اگر فائننس اسی کمپنی کا ہو مگر اس میں یہ تمام کارروائی عام فائننس کی طرح ہی ہو تب کیا حکم ہوگا؟؟","<p>بسم الله الرحمن الرحيم</p><p> </p><p>Fatwa : 361-287/H=04/1442</p><p>&nbsp;اگر گاڑی فروخت کرنے والی کمپنی ہی کی اپنی خود کی فائننس کمپنی بھی ہو اور دونوں کے سب مالکان ایک ہی ہوں اور طے شدہ قیمت کو قسطوار ادائیگی کردی جائے تو خرید و فروخت کی گنجائش ہے اور اگر دونوں کمپنیاں الگ الگ ہوں تو پھر معاملہ سودی ہونے کی وجہ سے حرام ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601232,deoband,معاملات,سود و انشورنس
26-Nov-2020,https://darulifta-deoband.com/home/ur/interest-insurance/601078,پیسہ ہوتے ہوئے انکم ٹیکس سے بچنے کے لیے لون لینے اور بینک سبسڈی کا حکم,میرا سوال یہ ہے کے میرے پاس ۰۳لاکھ روپے ہیں جس سے میں کاروبار کرنا چاہتا ہوں لیکن انکم ٹیکس والوں کے ڈر سے میں نے لون لے لیا تاکہ جب وہ لوگ آے تو میں ان کو یہ بتا سکوں کہ میں نے کاروبار لون لیکر شروع کیا ہے ۔تو کیا میرے لے یہ لون لینا صحیح ہے ؟,"<p>بسم الله الرحمن الرحيم</p><p> </p><p>Fatwa:220-161/sn=4/1442</p><p>&nbsp;(1) اگر واقعتاً آپ کے پاس کاروبار کے لیے رقم موجود تھی اور لون صرف انکم ٹیکس سے بچنے کے مقصد سے لیا ہے تو شرعا ایسا کرنا آپ کے لیے جائز تھا ، علما نے اپنی محنت ومشقت کی کمائی کو ٹیکس سے بچانے کے لیے لون لینے کی گنجائش دی ہے 222 ۔ (دیکھیں : فتاوی نظامیہ اوندرویہ، ص:233،234)</p><p>(2) آپ کے پیش نظر کس طرح کی سبسڈی ہے ؟ کن بنیادوں پر یہ سبسڈی ملتی ہے ؟ ان امور کی مکمل وضاحت کرکے دوبارہ سوال کرلیں پھر ان شاء اللہ حکم شرعی تحریر کردیا جائے گا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",601078,deoband,معاملات,سود و انشورنس
16-Nov-2020,https://darulifta-deoband.com/home/ur/interest-insurance/600965,کسی قرض پر اضافی اجرت دینا؟,سلام! عرض یہ ہے کہ اخوت پاکستان میں ایک پرائیوٹ ادارہ ہے ، جو بلا سود قرضے دیتا ہے ۔ میں نے پانچ لاکھ قرضہ لینا کا ارادا کیا، تو سٹاف والوں نے کہا کہ، ایک لاکھ پر چار ہزار روپے سروس چارجز بھی ہے ، یہ رقم ادارہ لے گا کیونکہ اپکی کنسٹرکشن کی نوعیت مختلف مراحل میں چیک کیا جائیگا۔انجنیئر ائیگا، سٹاف ویزٹ کرے گا۔ مطلب یہ کہ اپ پانچ لاکھ کے بجائے پانچ لاکھ ساٹھ ہزار تین سال کی مدت میں برابر اقساط میں جمع کرینگے ۔ اگر یہ سودا دونوں فریقین کی مرضی سے ہو جائے تو جائز ہے کہ نہیں۔؟,"<p>بسم الله الرحمن الرحيم</p><p> </p><p>Fatwa : 307-232/B=03/1442</p><p>&nbsp;فی لاکھ قرض لینے والے سے چار ہزار روپے وصول کرنا تو بظاہر سود کی شکل معلوم ہوتی ہے۔ آپ چار ہزار روپے فی لاکھ کس چیز کے عوض میں لیتے ہیں؟ قرض ہی دینے کے عوض میں تو لیتے ہیں اور قرض دینے والے کو اپنے قرض سے نفع اٹھانا جائز نہیں۔ کُلُّ قَرْضٍ جَرَّ نَفْعًا فَہُوَ رِبًا ۔ کوئی اورصورت ہو تو اسے واضح کرکے دوبارہ سوال کرلیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600965,deoband,معاملات,سود و انشورنس
14-Nov-2020,https://darulifta-deoband.com/home/ur/interest-insurance/600964,مدت کے اعتبار سے نفع کی شرح بڑھانا؟,بعد عرض ہے کہ، ہمارے ہاں ایک اسلامی بینک ہے ، جو سرکاری ملازمین کو گھر کی کنسٹرکشن کے لیے مارکیٹ سے نقد پیسوں پر سیمنٹ، سٹیل وغیرہ لے کر، آگے ملازم کو 10.5% اضافی قیمت پر ایک سال کی مدت کے لیے دے دیتا ہے ،مثلا ملازم ایک لاکھ سامان کا ایک لاکھ دس ہزار پانچ سو روپے قسطوں پر ادا کرے گا۔اور اگر دو سال کے لیے لے تو، ایک لاکھ ایکیس ہزار روپے دو سال کے قسطوں پر ادا کرے گا۔یہ جائز ہے کہ نہیں؟,"<p>بسم الله الرحمن الرحيم</p><p> </p><p>Fatwa : 93-108/D=03/1442</p><p>&nbsp;مذکورہ بینک سیمنٹ اسٹیل وغیرہ اگر خود خرید کر اپنے قبضہ میں لے کر سرکاری ملازمین کے ہاتھ خرید کردہ قیمت پر کچھ اضافہ کرکے فروخت کرتا ہے تو اس طرح فروخت کرنا اور قسطوں میں رقم وصول کرنا جائز ہے لیکن صورت مسئولہ میں مدت کے اعتبار سے جو نفع کی شرح بڑھائی جا رہی ہے یہ سود ہے جو کہ ناجائز ہے۔</p><p>جب معاملہ کرتے وقت ادائیگی کی مدت ایک سال یا دو سال حتمی طور پر طے کرلی جائے اور سامانوں پر اپنا نفع متعین کرکے لیا جائے وہی صورت جائز ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",600964,deoband,معاملات,سود و انشورنس
