issued_at,link,title,question,answer,fatwa_number,dar_ul_ifta,category_level_1,category_level_2
29-Aug-2020,https://darulifta-deoband.com/home/ur/dua-supplications/68826,غلاف کعبہ کو ہاتھ لگا کر دعائیں مانگنا,کیا فرماتے ہیں علماء دین و مفتیان کرام اس مسئلہ کے بارے میں کہ غلاف کعبہ کو ہاتھ لگا کر دعائیں مانگنا،کیا غلاف کعبہ کو پکڑ کر اسکا واسطہ دے کر دعا کر سکتے ہیں؟,"<p>بسم الله الرحمن الرحيم</p><p> Fatwa ID: 937-758/D=11/1437

اصل تو ملتزم کو پکڑ کر دعاء کرنا افضل ہے نہ کہ غلافِ کعبہ پکڑ کر، ہاں اگر کوئی غلافِ کعبہ پکڑ کر بھی دعاء مانگے تو کوئی حرج نہیں، لیکن ایسا سمجھنا کہ غلافِ کعبہ پکڑ کرہی دعاء مانگی جائے اس کے بغیر نہیں تو یہ صحیح نہیں، نیز غلافِ کعبہ کا واسطہ دے کر دعاء نہیں کرسکتے۔ دعاء البرایا یستجاب بکعبة وملتزم الخ شامی: ۳/۵۲۳، زکریا ․ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68826,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/68722,کلمہ طیبہ کا ستر ہزار والا نصاب کئی قسطوں میں پورا کیا جاسکتا ہے؟,(۱) اگر کلمہ طیبہ کا ستر ہزار والا نصاب ایک دفعہ نہ پڑھا جائے یعنی روانہ ایک ہزار یا دو ہزار مرتبہ پڑھ کر ستر ہزار کی تعداد پوری کی جائے تو کیا صحیح ہے؟ (۲) اور کیا ایصال ثواب ستر ہزار کی تعداد پورا ہونے پر کیا جائے گا؟ یا جتنا روز پڑھتے جائیں ساتھ ساتھ ایصال ثواب کرتے جائیں؟,"<p>بسم الله الرحمن الرحيم</p><p> Fatwa ID: 1037-1037/M=11/1437

(۱،۲) ستر ہزار کی تعداد یکبارگی مکمل کرنا لازم و ضروری نہیں، مختلف اوقات میں تعداد پوری کرسکتے ہیں، اور جتنا پڑھتے جائیں ساتھ ساتھ ایصال ثواب کرتے جائیں ایسا بھی کر سکتے ہیں اور ستر ہزار مکمل ہونے کے بعد بھی کر سکتے ہیں دونوں طرح درست ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68722,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/68655,اولیاء کی قبر پر سفارش کی دعا مانگنا شرک ہے ؟,اولیاء کی قبر پر سفارش کی دعا مانگنا شرک ہے ؟,"<p>بسم الله الرحمن الرحيم</p><p> Fatwa ID: 1263-1294/L=11/1437

قبر پر کھڑے ہوکر صاحب قبر سے دعاء کی درخواست کرنا یہ مسئلہ متفرع ہے سماع و عدم سماع موتی کے جواز اور عدم جواز پر جو حضرات سماع موتی کے قائل ہیں ان کے نزدیک جائز ہے اور جو سماع موتی کے قائل نہیں ان کے نزدیک جائز نہیں، واضح رہے کہ اس طرح دعاء کی شفارش کرنا شرعاً معہود نہیں ہے؛ اس لیے اس سے احتراز کرنا چاہئے۔ قال فی الشامی: ویکرہ النوم عند القبر وقضاء الحاجة بل أولی، وکل مالم یعہد من السنة، والمعہود منہا لیس إلا زیارتہا والدعاء عندہا قائماً ․ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68655,deoband,متفرقات,دعاء و استغفار
31-Aug-2020,https://darulifta-deoband.com/home/ur/dua-supplications/68652,بیماری کے لیے دعا,میرا سوال یہ ہے کہ ہمارے گھر میں ہر روز کوئی نہ کوئی بیمار رہتا ہے ، ہر روز کسی کونہ کسی کو دواخانہ لیکر جانا پڑتا ہے اس بارے میں بہت سے علما سے بھی ہم ملے پر کسی نے اس کا صحیح حل نہیں بتایا تو ہمیں کیا کرنا ہوگا؟ اس کا کوئی حل بتادیں۔,"<p>بسم الله الرحمن الرحيم</p><p> Fatwa ID: 1262-1293/L=11/1437

آپ تمام گھر والے صبح و شام اس گھر میں قرآن کریم کی تلاوت کریں اور منزل کی تلاوت کرکے پانی پر دم کرکے پی لیا کریں ان شاء اللہ اگر کچھ اثرات ہوں گے تو ختم ہو جائیں گے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68652,deoband,متفرقات,دعاء و استغفار
31-Aug-2020,https://darulifta-deoband.com/home/ur/dua-supplications/68648,دھوكے سے شركیہ منتر پڑھ لیا,ایک مرتبہ میں ایک تعویذ کی کتاب پڑھ رہا تھا اس میں قرآن کے وہ لفظ موجود تھے اور جادو کے بارے میں پڑھ رہا تھا ایک دن دھوکے سے اُس جادو کی منتر میں نے پڑھ دی اُس کے نیچے لکھا تھا یہ عمل اسلام میں شرک ہے، جب کہ میں اُس کو عمل میں کیا، پڑھنا بھی نہیں چاہتا تھا لیکن دھوکے سے پڑھتا چلا گیا، اس کے بعد میں نے توبہ کیا اور کلمہ پڑھا، کیا ایمان پر کوئی اثر ہوا یا یہ شرک ہو؟ حدیث کی روشنی میں بتائیں۔,"<p>بسم الله الرحمن الرحيم</p><p> </p><p>
	Fatwa ID: 919-743/D=11/1437<br>
	<br>
	توبہ استغفار کرکے کلمہ پڑھنا ضروری تھا آپ نے کرلیا اچھا کیا آئندہ ایسی باتیں (جادو کا منتر) زبان پر ہر گز نہ لائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68648,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/68598,حفاظت حمل اور ولادت میں آسانی کے لیے دعا,براہ کرم، حفاظت حمل اور ولادت میں آسانی کے لیے کوئی اچھی اور مجرب دعا بتائیں۔,"<p>بسم الله الرحمن الرحيم</p><p> </p><p align=""left"" dir=""RTL"">
	<span dir=""LTR"">Fatwa ID: </span>566-497<span dir=""LTR"">/SN=</span>5/1438</p><p align=""left"" dir=""RTL"">
	(الف) ”یَا أَیُّہَا النَّاسُ اتَّقُوا رَبَّکُمْ إِنَّ زَلْزَلَةَ السَّاعَةِ شَیْءٌ عَظِیمٌ“ اس آیت کو ہر نماز کے بعد تین مرتبہ پڑھنا حفاظتِ حمل کے لیے مفید ہے۔ (اعمالِ قرآنی، ص: ۵۹)</p><p align=""left"" dir=""RTL"">
	(ب) ”وَألْقَتْ مَافِیْہَا وَتَخَلَّتْ، وأذِنَتْ لِرَبِّہَا وَحُقَّتْ“ گیارہ مرتبہ پڑھ کر کسی کھانے پینے کی چیز پر دم کرکے عورت کو کھلا پلادیں اور پانچ یا سات پینے کے تعویذ بنا کر اسے چٹائیں، ان شاء اللہ بہ آسانی ولادت ہو جائے گی۔ (تحفہٴ صندلیہ، ص: ۴۳)&nbsp;</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68598,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/68582,میں محمد بن عبد الوہانجدی کے عقائد کے بارے میں علمائے دیوبند کی رائے جاننا چاہتاہوں,میں محمد بن عبد الوہانجدی کے عقائد کے بارے میں علمائے دیوبند کی رائے جاننا چاہتاہوں,"<p>بسم الله الرحمن الرحيم</p><p> </p><p>
	Fatwa ID: 1282-1400/L=12/1437<br>
	<br>
	شیخ محمد بن عبد الوہاب نجدی رحمہ اللہ اہل سنت والجماعت سے تعلق رکھتے تھے اور امام احمد بن حنبل رحمہ اللہ کی تقلید کرتے تھے، دین اسلام کے بہت بڑے داعی اور مبلغ تھے انہوں نے بدعات اور غلط رسوم کو دور کرنے میں نمایاں خدمات انجام دی ہیں بعض عقائد و نظریات میں وہ ہمارے اکابر سے اختلاف رکھتے تھے، ہمارے بعض اکابر نے شیخ موصوف کے بارے میں جو سخت رائے ظاہر فرمائی وہ ان غلط اطلاعات اور پروپیگنڈے کی وجہ سے ظاہر فرمائی جو ان تک پہنچی، صحیح اطلاع ملنے پر انہوں نے اپنی سابقہ رائے سے رجوع کرلیا تفصیل کے لیے ملاحظہ ہو ”شیخ عبد الوہاب نجدی کے خلاف پروپیگنڈہ اور ہندوستان کے علمائے حق پر اس کے اثرات“ ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68582,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/68495,قبولیت دعا کی کیاعلامت ہے؟,براہ کرم، بتائیں کہ قبولیت دعا کی کیاعلامت ہے؟,"<p>بسم الله الرحمن الرحيم</p><p> </p><p>
	Fatwa ID: 760-760/B=11/1437<br>
	<br>
	قبولیت کے طریقے تین بتائے گئے ہیں۔<br>
	(۱) ایک توبہ ہے کہ جس طرح کی دعاء مانگی اللہ تعالی اسے عطا فرما دیں۔<br>
	(۲) دوسرے یہ کہ اللہ تعالی بہت سی آنے والی بلائیں ہمارے اوپر سے ٹال دیتے ہیں۔<br>
	(۳) تیسرے یہ کہ اللہ تعالی ہمارے گناہوں کو معاف فرما دیتا اور ہمارے درجات کو اونچا فرمائے گا۔ یہ سب چیزیں بعد میں معلوم ہوتی ہیں، علامت قبولیت کو نہیں بتایا گیا ہے البتہ پہلی صورت میں علامت معلوم ہو سکتی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68495,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/68473,قرآن کی کون کون سی آیات کو جادو کے توڑ کے لیے پڑھی جاتی ہیں؟,حضرت محمد صلی اللہ علیہ وسلم نے قرآن کی کون کون سی آیات کو جادو کے توڑ کے لیے استعمال کرنے کو کہا ہے؟ مجھے ان تمام آیات کا حوالہ دیجئے، اور رویاہ اور منزل کیا ہے؟,"<p>بسم الله الرحمن الرحيم</p><p> Fatwa ID: 913-166/D=11/1437

ایک یہودی لبید بن اعصم نے حضرت نبی کریم صلی اللہ علیہ وسلم پر جادو کردیا تھا، جس کے اثر سے آپ بیمار ہوگئے، تو اسی وقت سورہٴ فلق اور سورہٴ ناس یہ دونوں سورتیں ایک ساتھ نازل ہوئی، آپ نے ان دونوں سورتوں کی تلاوت فرمائی تو آپ بالکل تندرست ہوگئے اور جادو کا اثر ختم ہوگیا، حافظ ابن قیم نے فرمایا کہ ان دونوں سورتوں کو سحر اور نظر بد اور تمام آفاتِ جسمانی و روحانی کے دور کرنے میں تاثیر عظیم ہے۔ چنانچہ کتبِ احادیث میں جا بہ جا اس بات کی صراحت ہے کہ رسول اللہ صلی اللہ علیہ وسلم سفر و حضر میں یا جب بھی آپ کو کوئی بیماری پیش آتی تو آپ یہ معوذتین پڑھ کر اپنے ہاتھوں پر دَم کرکے سارے بدن مبارک پر پھیر لیتے تھے، اور فرماتے کہ قل ہواللہ أحد اور معوذتین کو سونے کے وقت اور پھر اٹھنے کے وقت، اور جب صبح ہو اور جب شام ہو تین مرتبہ پڑھا کرو، تمہار ے لیے ہر تکلیف سے امان ہوگا، اور ایک روایت میں ہے کہ آپ نے معوذتین کو ہر نماز کے بعد پڑھنے کی تلقین فرمائی ہے۔ خلاصہ یہ کہ تمام آفات سے محفوظ رہنے کے لیے یہ دو سورتیں رسول اللہ صلی اللہ علیہ وسلم اور صحابہٴ کرام کا معمول تھیں۔ اسی طریقہ سے کچھ ادعیہٴ ماثورہ بھی ہیں جو شیاطین و بلا مصیبت سے حفاظت کے لیے ہیں جیسے ترمذی ۲/۲۶ میں ہے کہ آپ حضرات حسنین  کے لیے یہ دعا پڑھا کرتے تھے ”أعوذ کما بکلمات اللہ التامّة من کل شیطان وہامة ومن کل عین لامة“ اسی طرح ہے ” أعوذ بکلمات اللہ التامات من غضبہ وعقابہ وشرّ عبادہ ومن ہمزات الشیاطین وأن یحضرون“․ 
اسی طرح بعض بزرگوں سے یہ منقول ہے کہ اگر بچوں کو نظربد لگ جائے تو یہ آیات ”وَإنْ یَّکَادُ الَّذِیْنَ کَفَرُوْا لَیُزْلِقُوْنَکَ بِأبْصَارِہِمْ لَمَّا سَمِعُوا الذِّکْرَ وَیَقُوْلُوْنَ إنَّہ لَمَجْنُوْن وَمَا ہُوَ إلَّا ذِکْرٌ لِّلْعٰلَمِیْن“․ پڑھ کر دم کردینے سے اس کا اثر زائل ہو جاتا ہے، اسی طرح ایک تفصیلی دعا جسے حرز ابی دجانہ کہتے ہیں رسول اللہ صلی اللہ علیہ وسلم نے جن و آسیب سے دفع کے لیے لکھوا دیا تھا۔ 
”رویاہ“ کیا چیز ہے اور اس کے کیا معنی ہے، اس کی وضاحت کریں۔ 
”منزل“ سے کیا مراد ہے، صاف و وضاحت سے لکھئے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68473,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/68439,کیا کسی جانور کے لیے تعویذ ہوسکتی ہے ؟,کیا کسی جانور کے لیے تعویذ ہوسکتی ہے ؟ جب وہ دودھ نہ دیا کرتا ہے جبکہ دودھ سے تنے بھرے ہوے ہوتے ہیں، کسی بد نظری یا کوئی اوروجہ سے دودھ نہیں دیتا، ایک مولوی نے تو قرانی آیات سے تعویذ لکھ دیا اور ہمیں بھینس کے گلے میں لٹکانے کو کہا تھا، کیا یہ بے حرمتی قرآنی آیات کی نہیں ہے ؟,"<p>بسم الله الرحمن الرحيم</p><p> Fatwa ID: 973-932/SN=11/1437

تعویذ کا استعمال برائے علاج ہوتا ہے اور بہ وقت ضرورت ہوتا ہے، علاج اور ضرورت کے پیش نظر اس طرح کی چیزوں کی شرعاً گنجائش ہوتی ہے، فقہاء کے کلام میں اس کی نظریں ہیں؛ لہذا اگر آیتِ قرآنی پر مشتمل تعویذ کو اچھی طرح موم جامہ کردیا جائے یا کسی دبیز کپڑے وغیرہ میں لپیٹ دیا جائے پھر جانور کے گلے میں ڈالا جائے تو شرعاً اس کی گنجائش ہے، اسے قرآن کریم کی بے حرمتی نہ کہا جائے گا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68439,deoband,متفرقات,دعاء و استغفار
31-Aug-2020,https://darulifta-deoband.com/home/ur/dua-supplications/68301,معافی مانگنے کے لیے سب سے اچھا طریقہ کیا ہے؟,اگر کسی شخص نے جان بوجھ کر حرام لیا ہے(کھایاہے) یاتو جوا کھیل کر یا چوری کرکے اور اب وہ اللہ سے معافی کا طلب گار ہے تو معافی مانگنے کے لیے سب سے اچھا طریقہ کیا ہے؟کیا اسے لوگوں کو پیسے ادا کرنے چاہئے جن کا لیا ہے؟ اور اگر وہ ان سے رابطہ نہ کرسکے تو کیا حکم ہوگا؟,"<p>بسم الله الرحمن الرحيم</p><p> </p><p>
	Fatwa ID: 1270-1297/L=11/1437<br>
	<br>
	معافی کا بہتر طریقہ یہ ہے کہ دو رکعت ”صلاةُ التوبہ“ پڑھ کر اللہ رب العزت سے صدق دل سے توبہ و استغفار کرے اور اگر کسی کا ناحق مال (چوری یا جوا وغیرہ کھیل کر) لیا ہے تو وہ رقم خود اس کے یا اس کی عدم موجودگی (وفات پا جانے) کی صورت میں اس کے ورثاء کے حوالے کردے اور اگر کسی بھی طرح مالک یا ورثاء کا پتہ نہ چل سکے تو مالکان کی طرف سے اتنی رقم کسی غریب کو صدقہ کردے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68301,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/68218,ضعف دماغ كے لیے كوئی دعا بتادیں,مجھے کچھ دن ہوئے بہت زیادہ بھولنے کی عادت ہوگئی ہے، جیسے نماز میں کتنی رکعت ہوئی، ایک سجدہ ہوا یا دو دسجدے ہوئے اور بازار سے دس سامان لانا ہے تو کچھ کام سامان لاتاہوں ۔ شریعت میں اس طرح کی بیماری کا کوئی علاج ہے تو ضرور لکھ کر بتائیں۔,"<p>بسم الله الرحمن الرحيم</p><p> Fatwa ID: 1252-1285/L=11/1437

آپ درود شریف کی کثرت کریں اور کسی ماہر حکیم سے علاج کرائیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68218,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/67616,گھر والے کہتے ہیں کہ ”نوافل وغیرہ پڑھنے سے اوپر والی مخلوق عاشق ہوجاتی ہے“ اُن کی بات كس حد درست ہے؟,میں یونیورسٹی سے فارغ ہوں گھر میں فارغ رہنے کے بجائے اسلامک پڑھائی کرتا ہوں درود اور استغفار اور آیت کریمہ پڑھتا ہوں، نوافل وغیرہ پڑھتا ہوں اِس پر گھر والے مجھے منع کرتے ہیں کہ اوپر والی مخلوق عاشق ہوجاتی ہے یا جادو وغیرہ کا اثر ہوجاتا ہے۔ ایسا کرنے پر مجھے وہم ہوا اور میں دیوبند عالم کے پاس گیا وہ مفتی بھی ہیں اور تعویذات کا بھی کام کرتے ہیں، ان کو میں بتایا کہ مجھے عجب وہم سا ہوگیا ہے جب کہ گھر والوں نے ایسا کہا ہے، آپ چیک کرکے بتائیں، انہوں نے میرا حساب لگایا تو مجھ پر جادو اور سایہ کے اثرات نکل آئے، اب ان سے علاج جاری ہے۔ میرا سوال یہ ہے کہ جادو وغیرہ کی کیا حقیقت ہے؟ کیا اللہ کی زیادہ عبادت سے جادو کا اثر ہو جاتا ہے؟ یہ سچ میں جادو ہے یا میرا وہم ہے؟ لوگ کہتے ہیں کہ رسول اللہ صلی اللہ علیہ وسلم پر بھی جادو ہوا تھا۔ کیا ہمارے نبی پاک صلی اللہ علیہ وسلم پر بھی جادو ہوا تھا؟ کیا تعویذ وغیرہ سچ ہے؟ میری بہتر رہنمائی فرمائیں۔ جزاک اللہ,"<p>بسم الله الرحمن الرحيم</p><p> Fatwa ID: 1214-1203/H=11/1437

آپ کے گھر والے جو یہ کہتے ہیں کہ ”نوافل وغیرہ پڑھنے سے اوپر والی مخلوق عاشق ہوجاتی ہے“ اُن کا قول غلط ہے جن مولانا اور مفتی صاحب نے حساب لگا کر جادو اور سایہ کے اثرات بتلائے ہیں ممکن ہے ان کا حساب کسی درجہ میں صحیح ہو مگر جو کچھ تفصیل آپ نے لکھی ہے اور آپ کو خود بھی احساس ہے اس سے یہی اندازہ ہوتا ہے کہ آپ کو اور گھر والوں کو وہم زیادہ ہوگیا، جادو کا وجود تو برحق ہے ”تعویذ“ اگر حدود شرعیہ میں ہو یعنی اس میں کفریہ شرکیہ اور غلط مضمون کچھ نہ ہوتو اس کے سچ و صحیح ہونے میں تو کچھ اشکال نہیں تاہم آپ اور آپ کے گھر والے ہر نماز کے بعد اور سوتے وقت چاروں قل اور آیة الکرسی نیز اوّل و آخر درود شریف تین تین مرتبہ پڑھ کر اپنے ہاتھوں پر دم کرکے جہاں تک دونوں ہاتھ جائیں جسم پر پھیر لیا کریں مفتی صاحب کا جو علاج چل رہا ہے اس کو بھی چلنے دیں سب گھر والے تلاوت اور درود شریف کا اہتمام کرتے رہیں۔ (الف) بہشتی زیور (ب) فضائل اعمال (ج) جزاء الاعمال (د) منتخب احادیث، ان کتابوں کے مطالعہ کا اور گھر میں سننے سنانے کا نظام بنالیں ان شاء اللہ اس سے فائدہ ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67616,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/67498,اگر کوئی شخص کا مشت زنی کا عادی ہو تو وہ اس سے کیسے بچے ؟,میرا آپ یہ سوال ہے کہ اگر کوئی شخص کا مشت زنی کا عادی ہو تو وہ اس سے کیسے بچے ؟ براہ کرم، رہنمائی فرمائیں۔ اور ہاں احتلام ہونے کے بعد جو کپڑے اُس وقت پہنے ہوئے ہوں تو کیا وہ سارے کپڑے ہی ناپاک ہوجاتے ہیں؟,"<p>بسم الله الرحمن الرحيم</p><p> Fatwa ID: 1100-1128/N=10/1437

 (۱) : دعا اور ہمت سے کام لے اور اگر شخص مذکور غیر شادی شدہ ہے تو شادی کرلے، اور آدمی مشت زنی تنہائی میں کرتا ہے ؛ اس لیے حتی الامکان تنہائی سے بچنے کی کوشش کرے اور بیت الخلاء اور غسل خانے میں زیادہ وقت صرف نہ کرے؛ بلکہ ضرورت پوری ہونے پر جلد از جلد باہر آجائے۔ اللہ تعالی شخص مذکور کو اپنے فضل وکرم سے اس ملعون کام سے بچنے کی توفیق عطا فرمائیں، آمین۔ 
 (۲) : احتلام کی صورت میں پہنے ہوئے کپڑوں میں صرف وہ حصہ ناپاک ہوتا ہے جہاں ناپاکی لگے، پہنا ہوا سارا کپڑا یا سب کپڑے ناپاک نہیں ہوتے ، صرف ناپاک حصہ دھوکر غسل کے بعد ان کپڑوں میں نماز پڑھ سکتے ہیں ؛ کیوں کہ حقیقی ناپاکی لگنے سے کپڑا ناپاک ہوتا ہے ، حکمی ناپاکی سے ناپاک نہیں ہوتا، عن معاویة بن أبي سفیان أنہ سأل أختہ أم حبیبة زوج النبي صلی اللہ علیہ وسلم ھل کان النبي صلی اللہ علیہ وسلم یصلي فی الثوب الذي یضاجعک فیہ؟ فقالت: نعم إذا لم یصبہ أذی (شرح معانی الآثار ۱: ۴۱، مطبوعہ: مکتبہ اشرفیہ دیوبند) ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67498,deoband,متفرقات,دعاء و استغفار
01-Sep-2020,https://darulifta-deoband.com/home/ur/dua-supplications/67140,استخارہ کے معنی کیا ہے ؟,استخارہ کے معنی کیا ہے ؟ کیا استخارہ کر نے کے بعد خواب میں کام کے صحیح اور علت ہونے کی کچھ علامت نظر آتی ہیں؟ وہ علامت کیا کیا ہو سکتی ہیں؟ میں استخارہ کرتی ہوں، پر کچھ پتا نہیں چلتا۔مہر بانی فرما کرتشفّی بخش جواب مرحمت فرمائیں۔,"<p>بسم الله الرحمن الرحيم</p><p> Fatwa ID: 999-984/N=10/1437

(۱): استخارہ کا مطلب یہ ہے کہ آدمی کے سامنے دو کام ہیں یا دو پہلو ہیں اور وہ اپنے حق میں کسی ایک کا فیصلہ نہیں کرپارہا ہے اور فی نفسہ دونوں کام مباح ہیں تو ایسی صورت میں اللہ تعالی سے خیر والے کام کی دعا کرنا اور اس پر شرح صدر واطمینان کا سوال کرنا استخارہ کہلاتا ہے، استخارہ کا اعلی درجہ یہ ہے کہ دو رکعت نفل ،نماز استخارہ پڑھ کر استخارہ کی مشہور دعا پڑھ کر اللہ تعالی سے خیروالے کام یا پہلو کا سوال کیا جائے۔ اور استخارہ میں صرف دعا کرلینا بھی کافی ہوتا ہے، چھوٹے موٹے کاموں میں خیر کی دعا کرکے استخارہ کا اہتمام کرنا چاہئے اور اگر کوئی اہم وبڑا کام ہو تو نماز پڑھ کر تفصیلی استخارہ کرنا چاہئے۔ 
(۲): استخارہ میں خواب کا نظر آنا ضروری نہیں، دل کا تردد ختم ہوجانا اور کسی ایک جانب دل کا مائل ہوجانا کافی ہے۔اور اگر ایک مرتبہ استخارہ سے تردد ختم نہ ہو تو متعدد بار کیا جائے، تین بار کیا جائے ،پانچ بار یاسات بار ، انشاء اللہ تردد ختم ہوجائے گا اور کسی ایک جانب دل کا رجحان ہوجائے گا۔ اور اگر کسی کا تردد کئی روز استخارہ کے باوجود ختم نہ ہوتا ہو تو استخارہ کی ایک مختصر دعا ہے، سوتے وقت کم از کم تین سو مرتبہ اور زیادہ سے زیادہ جتنی مرتبہ ہوجائے، وہ بھی پڑھی جائے، ان شاء اللہ ضرور دل کا تردد ختم ہوجائے گا اور کسی ایک پہلو پر مکمل طور پر شرح صدر ہوجائے گا، وہ دعا یہ ہے: اللھم خِرْ لِيْ وَاخْتَرْ لِيْ۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",67140,deoband,متفرقات,دعاء و استغفار
