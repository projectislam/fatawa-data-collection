issued_at,link,title,question,answer,fatwa_number,dar_ul_ifta,category_level_1,category_level_2
27-Mar-2022,https://darulifta-deoband.com/home/ur/islamic-beliefs/609870,عقائد اور فرق باطلہ سے متعلق کچھ کتابوں کے اسماء,اللّٰہ تعالیٰ کے فضل سے اللّٰہ تعالیٰ نے مسلک اہلسنت والجماعت احناف دیوبند سے وابستہ فرمایا ہے دور حاضر میں جس طرح فتنوں کی بہار ہے اور دن بدن بڑھتی ہی جارہی ہے اسی کے پیشِ نظر مقامی علماء کے مشورے سے ہر ہفتے ایک مجلس یوں منعقد ہوتی ہے جس میں عقائد کے تعلق سے عوام کو آگاہ کیا جاتا ہے ۔ اب سوچا ہے کہ عمومی سطح پر ان کے غلط عقائد ونظریات کو عوام کے سامنے ظاہر کیا جائے۔ آپ سے گذارش ہے کہ عنوان میں مذکورہ فرقوں کے موٹے موٹے عقائد کو ذکر کرنے کی زحمت فرمادیں جس بنائپر یہ دائرہ اسلام یا اہل سنت والجماعت سے خارج ہوتے ہیں اور اس سلسلہ میں جن اکابر کی کتب کا مطالعہ مفید ہوگا وہ بھی ذکر فرمادیں اللّٰہ تعالیٰ آپ حضرات کی خدمت و محنت کو قبول فرمائے ۔,"<p>بسم الله الرحمن الرحيم</p><p> </p><p>Fatwa: 949-823/L=8/1443</p><p>&nbsp;ذكر كردہ فرقوں كے عقائد كی معلومات كے لئے درج ذیل كتب كا مطالعہ كریں:</p><p>(۱)شیعہ سنی اختلافات اور صراط مستقیم :مؤلفہ مولانا یوسف صاحب لدھیانوی رحمہ اللہ</p><p>(۲)فرقہ بریلویت پاك وہند كا تحقیقی جائزہ :مؤلفہ مولانا الیاس گھمن صاحب دامت بركاتہم</p><p>(۳)فرقہ اہل حدیث پاك وہند كا تحقیقی جائزہ:مؤلفہ مولانا الیاس گھمن صاحب دامت بركاتہم</p><p>(۴)غیر مقلدین كے اعتراضات حقیقت كے آئینہ میں :مؤلفہ مفتی شوكت ثنا صاحب قاسمی</p><p>(۵)بریلویت طلسم فریب یا حقیقت :مؤلفہ ڈاكٹر ابو عدنان سہیل صاحب۔</p><p>(۶)مودودی دستور وعقائد كی حقیقت:مؤلفہ شیخ الاسلام مولانا حسین احمد مدنی رحمہ اللہ ۔</p><p>(۷)ابوالاعلی مودودی اكابر كی نظر میں۔</p><p>(۸)عقائد اسلام : مؤلفہ حضرت مولانا ادریس صاحب كاندھلوی رحمہ اللہ ۔</p><p>(۹)المہند علی المفند اردو:مؤلفہ حضرت مولانا خلیل احمد صاحب سہارنپوری رحمہ اللہ ۔</p><p>(۱۰)محاضرات رد شیعت بریلویت اور غیر مقلدیت &nbsp;وغیرہ۔</p><p>ان كتابوں كے مطالعہ سے ان كے عقائد ونظریات كا تفصیلی علم ہوجائے گا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609870,deoband,عقائد و  ایمانیات,اسلامی عقائد
10-Mar-2022,https://darulifta-deoband.com/home/ur/islamic-beliefs/609844,مشتبہ الفاظ والے رقیہ سے علاج کرنا؟,حضرت یہ عمل دم کے لئے استعمال ہوتا ہے خاص جنات اور جادوکے مریضوں کے لئے اور فائدہ بھی کرتا ہے لیکن کیا یہ کلمات شریت کے دائرے میں صحیح ہیں اور کیا اسکا پڑھنا جائز ہے ؟ بسم اللہ الرحمٰن الرحیم۔آیت الکرسی نو لکھ ہزاری حضرت صلی اللہ علیہ وسلم کی سواری بِسمِ اللّٰہِ الرَّحمٰنِ الرحیم دا کوٹ لا الہ الا اللہ محمد الرسول اللہ صلی اللہ علیہ و آلہِ وسلم گرد با گرد ہزار در ہزارخاتم الانبیاء دی تاڑی چارے کنر ہان ہفتہ کوٹ باون تلوار ارد گرد چار چوکی آٹھ سوار بابرکت تخت رب الارباب چارے کوٹ نبی کریم کی اوٹ واسطہ حضرت سلیمان علیہ السّلام پیغمبر دی میرے تے نہ چلے چھوٹ کسی کی بحق اللّہُ لاَ إِلَہَ إِلاَّ ہُوَ الْحَیُّ الْقَیُّومُ لاَ تَأْخُذُہُ سِنَةٌ وَلاَ نَوْمٌ لَّہُ مَا فِی السَّمَوَاتِ وَمَا فِی الأَرْضِ مَن ذَا الَّذِی یَشْفَعُ عِنْدَہُ إِلاَّ بِإِذْنِہِ یَعْلَمُ مَا بَیْنَ أَیْدِیہِمْ وَمَا خَلْفَہم وَلاَ یُحِیطُونَ بِشَیْءٍ مِّنْ عِلْمِہِ إِلاَّ بِمَا شَاء وَسِعَ کُرْسِیُّہُ السَّمَوَاتِ وَالأَرْضَ وَلاَ یَؤُودُہُ حِفْظُہُمَا وَہُوَ الْعَلِیُّ الْعَظِیمُ,"<p>بسم الله الرحمن الرحيم</p><p> </p><p>Fatwa: 937-773/L=8/1443</p><p>&nbsp;رقیہ سے علا ج كےجواز كے تین شرائط ہیں:(۱)۔ یہ كہ كلام اللہ ، اسمائے حسنیٰ وغیرہ پر مشتمل ہو۔(۲)۔عربی یا ایسی زبان میں ہو جن كے معانی معلوم اور درست ہوں۔(۳) رقیہ كو مؤثر بالذات نہ خیال كیا جائے بلكہ اس كو محض ایك علاج تصور كیا جائے اور مؤثر بالذات اللہ كو مانا جائے ۔ آپ نے جو الفاظ لكھ كر بھیجے ہیں ان میں بہت سے الفاظ ایسے ہیں جو سمجھ میں نہیں آرہے ہیں ؛ لہذا بطور رقیہ وعلاج ایسے كلمات كے پڑھنے سے احتراز كیا جائے ۔</p><p>وقد أجمع العلماء على جواز الرقى عند اجتماع ثلاثة شروط أن يكون بكلام الله تعالى أو بأسمائه وصفاته وباللسان العربي أو بما يعرف معناه من غيره وأن يعتقد أن الرقية لا تؤثر بذاتها بل بذات الله تعالى.[فتح الباري لابن حجر 10/ 195، الناشر: دار المعرفة - بيروت]</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609844,deoband,عقائد و  ایمانیات,اسلامی عقائد
02-Mar-2022,https://darulifta-deoband.com/home/ur/islamic-beliefs/609758,کیا انسان کو منفی یا بری فطرت کے ساتھ پیدا کیا گیا؟,"سوال : میرا سوال درج ذیل دو قرآنی آیات اور دو احادیث سے متعلق ہے: ۔ سورہ بقرہ کی آیت نمبر 30 میں اللہ تعالیٰ فرماتا ہے: ’’یاد کرو جب تمہارے رب نے فرشتوں سے کہا کہ میں زمین میں اپنا نائب بنانے والا ہوں ‘‘ انہوں نے اللہ تعالیٰ سے پوچھا کہ کیا آپ اس میں کسی ایسے شخص کو جگہ دیں گے جو وہاں فساد پھیلائے اور خون بہائے جب کہ ہم تیری حمد و ثنا بیان کرتے اور تیری پاکیزگی کا اعلان کرتے رہے؟ اللہ نے جواب دیا کہ میں وہ جانتا ہوں جو تم نہیں جانتے۔ سورہ اعراف کی آیت نمبر 17 میں شیطان کا دعویٰ ہے: ""پھر میں ان کے پاس ان کے آگے سے اور ان کے پیچھے سے اور ان کے دائیں بائیں سے آؤں گا اور آپ ان میں سے اکثر کو شکر گزار نہ پائیں گے۔ صحیح بخاری میں دو احادیث ہیں (نمبر 6529 اور 6530 فتح الباری کے نمبر کے مطابق) حدیث نمبر 6529 میں ہے کہ ""ان لوگوں کی تعداد جن کو بھیجا جائے گا۔ جہنم ہر سو میں سے ننانوے ہے۔ اور حدیث نمبر 6530 میں ہے کہ ""جہنم میں بھیجے جانے والوں کی تعداد ہر ہزار میں سے نو سو ننانوے ہے۔"" اگر 99% یا 99.99% انسان جہنم میں جائیں گے تو ایسا لگتا ہے کہ انسان فنی طور پر یا فطرت سےغلط عطیات کی طرف مائل ہے۔ اللہ تعالیٰ نے تقریباً 124,000 انبیاء بھیجے تاکہ انسان کو اس کے راستے پر چلایا جائے (شیطان صرف ایک ہے اور جسمانی طور پر لوگوں کے پاس نہیں آیا) لیکن پھر بھی انسان99.99% ظالم ہوں گے اور جہنم میں جائیں گے، اللہ تعالیٰ سب کا مستقبل جانتا ہے، پھر کیا وجہ تھی کہ اللہ تعالیٰ نے انسان کو منفی یا بری فطرت کے ساتھ پیدا کیا جیسا کہ تقریباً سبھی میں دکھایا گیا ہے اور ایک پروجیکٹ شروع کیا جس کی وجہ سے اس کی تخلیق کا 99.99% حصہ جہنم میں بھیج دیا جائے۔ براہ کرم مناسب حوالہ کے ساتھ وضاحت کریں اور اوپر والے سوالات کے جوابات دیں۔ جزاک اللہ","<p>بسم الله الرحمن الرحيم</p><p> </p><p>Fatwa: 843-114T/B=07/1443</p><p>&nbsp;آپ كو فطرت انسان پر جو اشكال ہوا ہے‏، اس سلسلےمیں مشكاۃ شریف میں حضرت ابوہریرہ رضی اللہ عنہ كی روایت ہے كہ رسول اللہ صلی اللہ علیہ وسلم نے ارشاد فرمایا: ’’مَا مِن مولودٍ إلا یولد علی الفطرۃ‘‘ فطرۃ كی تفسیر فطرۃ اللہ سے كی گئی ہے‏، جس كا مصداق ایمان ہے‏، معلوم ہوا كہ ہر بچہ فطرۃ اسلام پر پیدا ہوتا ہے۔ (مرقاۃ المفاتیح: 1/261‏، ط: فیصل) اس میں بھی كوئی شك نہیں كہ اللہ تعالی نے ہر چیز كو انسان كی تقدیر میں لكھ دیا ہے‏، یہاں تك كہ انسان كا نیك بخت‏، بدبخت‏، جنتی اور جہنمی ہونا سب لكھا جاچكا ہے‏، لیكن اس كا یہ مطلب ہر گز نہیں كہ تقدیر پر اعتماد كركے بیٹھ جائے‏، اور محنت اور عمل كرنا چھوڑ دے‏، بلكہ بندہ كے لئے حكم یہ ہے كہ وہ عمل میں سعی كرے‏، چنانچہ ایك حدیث میں ہے كہ جب نبی اكرم صلی اللہ علیہ وسلم سے صحابہ نے عرض كیا كہ اے اللہ كے رسول (صلی اللہ علیہ وسلم) تو پھر عمل كیوں كریں؟ كیوں نہ ہم تقدیر پر اعتماد كركے بیٹھ جائیں‏، تو اللہ كے رسول صلی اللہ علیہ وسلم نے فرمایا: نہیں‏، تم لوگ عمل اور كام نہ چھوڑو‏، عمل جاری ركھو‏، ہر ایك كے لئے وہ چیز آسان كردی گئی ہے جس كے لئے وہ پیدا كیا گیا ہے‏، لہٰذا آدمی كو ہمت سے كام لینا چاہئے‏، اور تقدیر كے بارے میں زیادہ نہ سوچنا چاہئے‏، كیونكہ تقدیر كا مسئلہ انتہائی نازك ہے‏، تقدیر كے بارے میں بحث و مباحثہ اور زیادہ غور و خوض كرنے سے انسان گمراہ ہوسكتا ہے‏، یہی وجہ ہے كہ حدیث شریف میں اس كے تعلق سے كلام كرنے كی ممانعت آئی ہے‏، (مرقاۃ: 1/253‏) حضرات صحابہ كرام ایك دفعہ گفتگو میں مشغول تھے‏، نبی پاك صلی اللہ علیہ وسلم تشریف لائے‏، آپ نے فرمایا: كیا گفتگو كر رہے تھے‏؟ صحابہ كرام نے عرض كیا: تقدیر كے مسئلہ میں بات كررہے تھے‏، رسول اللہ صلی اللہ علیہ وسلم كا چہرہ مبارك غصہ سے سرخ ہوگیا‏، اور فرمایا: كیا تم اسی لئے پیدا كئے گئے ہو؟ یا میں اسی لئے بھیجا گیا ہوں‏، ہلاك ہوگئے وہ لوگ جنہوں نے اس مسئلے میں گفتگو كی‏، اس سے پتہ چلا كہ تقدیر كے بارے میں غور و خوض سے اجتناب كرنا چاہئے‏، جہاں تك آپ كی پیش كردہ حدیث نمبر (6529-6530) كا تعلق ہے اگر آپ پوری روایت ملاحظہ فرماتے تو یہ اشكال پیش نہ آتا‏، اس لئےكہ حدیث نمبر (6530) میں ہزار كی تعداد یاجوج ماجوج كی بتائی گئی ہے‏، اور مؤمنین میں سے ایك شخص جہنم میں بھیجا جائے گا‏، علامہ طیبی رحمہ اللہ فرماتے ہیں كہ اس روایت میں اشارہ ہے كہ مذكورہ تعداد اور وعید میں یاجوج ماجوج داخل ہیں‏، وفي الفتح: قال الطیبی: فیہ إشارۃ إلی أن یأجوج ومأجوج داخلون في العدد المذكور والوعید‏، كما یدل قولہ: ربع أھل الجنۃ علی أنّ في غیر ھذہ الأمۃ أیضاً من أھل الجنۃ وقال القرطبي: قولہ: من یأجوج ومأجوج ألف أي منھم وممن كان علی الشرك مثلھم‏، وقولہ: ومنكم رجل یعني من أصحابہ ومن كان مؤمناً مثلھم‏، قلت: وحاصلہ أن الإشارۃ بقولہ: منكم إلی المسلمین من جمیع الأمم وقد أشار إلی ذلك فی حدیث ابن مسعود بقولہ: إن الجنۃ لا یدخلھا إلا نفس مسلمۃ‘‘ فتح الباری: 14/402-403‏، ط: دارالكتب العلمیۃ للنشر والتوزیع۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609758,deoband,عقائد و  ایمانیات,اسلامی عقائد
24-Feb-2022,https://darulifta-deoband.com/home/ur/islamic-beliefs/609747,کیا پھل دار درخت پر بھی نظر لگتی ہے ؟,مفتی صاحب، کیا پھل دار(پھل دینے والا) درخت پر بھی بد نظری کا اثر ہوتا ہے اور ہا ں تو اس کا اثر کیسے دور کیا جائے؟,"<p>بسم الله الرحمن الرحيم</p><p> </p><p>Fatwa: 469-181/TD-Mulhaqa=7/1443</p><p>&nbsp;جی ہاں! پھل دار درخت پر بھی نظر لگ سکتی ہے، نظر بد سے حفاظت کے لیے درخت پر یا اس کے قریب کوئی ایسی بلندچیز لٹکادی جائے کہ دیکھنے والے کی نظر پہلے اس پر پڑے ۔</p><p>قال ابن عابدین: لا بأس بوضع الجماجم في الزرع والمبطخة لدفع ضرر العين، لأن العين حق تصيب المال، والآدمي والحيوان ويظهر أثره في ذلك عرف بالآثار فإذا نظر الناظر إلى الزرع يقع نظره أولا على الجماجم، لارتفاعها فنظره بعد ذلك إلى الحرث لا يضره روي أن امرأة جاءت إلى النبي - صلى الله تعالى عليه وسلم - وقالت نحن من أهل الحرث وإنا نخاف عليه العين فأمر النبي - صلى الله عليه وسلم - أن يجعل فيه الجماجم۔(رد المحتار: ۶/۳۶۴، دار الفکر، بیروت)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609747,deoband,عقائد و  ایمانیات,اسلامی عقائد
02-Mar-2022,https://darulifta-deoband.com/home/ur/islamic-beliefs/609694,قرآن اللہ كا كلام ہے، اس كا ثبوت كیا ہے؟,قرآن اللہ کا کلام ہے اس کا کیا ثبوت ہے؟ حالانکہ قرآن کو برسوں بعد مرتب دیا گیا ہے؟,"<p>بسم الله الرحمن الرحيم</p><p> </p><p>Fatwa: 628-337/B-Mulhaqa=7/1443</p><p>&nbsp;قرآن كریم اللہ كے رسول ﷺ پر نازل ہوا اور ان سے بہ طریق تواتر ہم تك پہنچا ہے‏؛ اور اللہ كے رسول محمد صلی اللہ علیہ وسلم نے خبر دی كہ یہ اللہ كا كلام ہے اور وہ(آپ علیہ الصلاۃ والسلام) مخبرِ صادق ہیں؛ لہذا قرآن كریم بلاشبہ اللہ كا كلام ہے‏، رہی آپ كی یہ بات كہ قرآن كو برسوں كے بعد مرتب كیا گیا ہے‏ تو اس سلسلے میں عرض ہے كہ&nbsp;&nbsp; قرآن كریم كی جب كوئی آیت یا سورت نازل ہوتی تو اللہ كے رسول ﷺ خود‏،اسی طرح بہت سے صحابہ اسے فورا یاد كرلیتے‏، نیز اللہ كے رسول ﷺ كاتبین وحی كو بلاكر اسے لكھا بھی دیتے‏، اس طرح قرآن كریم آں حضور ﷺ كے زمانے میں ہی سینوں میں محفوظ ہوگیا تھا؛ بلكہ تحریری شكل میں بھی محفوظ ہوگیا تھا؛ البتہ اس وقت آیتین اور سورتیں متفرق چیزوں میں لكھی ہوئی تھیں؛ اس لیےحضرت ابوبكرؓ نے اپنے عہد خلافت میں ان سب كو‏، حفاظ صحابہ اور كاتبین وحی وغیرہ كے ذریعے یكجا لكھوایا‏، ان كے بعد حضرت عثمانؓ نے اپنے زمانے میں اضافی ترتیب كا كام كرایا‏، ان دونوں حضرات نے جمع وكتابت وغیرہ میں ایسا طریقہٴ كار اختیار كیا تھاكہ ادنی برابر چوك كا احتمال نہ رہے۔ حاصل یہ ہے كہ برسوں بعد ترتیب دی جانے والی جو بات آپ نے لكھی ہے وہ علی الاطلاق درست نہیں ہے‏، اور نہ اس كی وجہ سے قرآن كریم كے كلام الہی ہونے پر كسی طرح کا شبہ پیدا كرنا درست ہے‏، تفصیل كے لیے ’’علوم القرآن‘‘(مرتبہ حضرت مولانا تقی عثمانی صاحب دامت بركاتہم) سے باب پنجم: تاریخ حفاظت قرآن كا مطالعہ كریں‏، ان شاء اللہ بہت فائدہ ہوگا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609694,deoband,عقائد و  ایمانیات,اسلامی عقائد
02-Mar-2022,https://darulifta-deoband.com/home/ur/islamic-beliefs/609658,کفر وایمان اور سنت سے متعلق چند سوالات,گفٹ قبول کرنا سنت ہے۔ اور کوئی دعوت کرے تو جانا اور اس کی طرف سے پیش کردہ کہانا جلدی کہانا بھی سنت ہے۔ ہمارے اکثر لوگوں میں یے مشہور کہاوت ہے کہ ایک آدمی کہانے کی چیز کو کہانے کی پیشکش کرتے ہوے اچھا لگتا ہے اور جسے پیشکش کی جائے وہ نا کھاتے ہوئے اچھا لگتا ہے۔ کیا یہ کہاوت مخالف سنت نہیں؟ اور ایسا کہنے والا شخص کافر ہو جاتا ہے؟ اور جیسا کہ نبی (ص) کو دودہ اور کدو پسند تھا تو کیا کوئی شخص دودہ شہد یا کدو کے خلاف بات کرنے سے کافر ہو جائے گا۔ جیسا کہ ہمارے ہاں بیکار شخص کو کدو کہ کر پکارنے کا رواج ہے۔ اور جو دودہ زیادہ پسند کرے اسے بلی کہا جاتا ہے کہ اسے بلی کی طرح دودہ زیادہ پسند ہے۔,"<p>بسم الله الرحمن الرحيم</p><p> </p><p>Fatwa: 482-383/H-Mulhaqa=7/1443</p><p>&nbsp;(۱، ۲): یہ کہاوت علی الاطلاق خلاف سنت نہیں؛ کیوں کہ علی الاطلاق ہر ہدیہ قبول کرنا سنت نہیں ہے، بعض مرتبہ مختلف عوارض کی بنا پر ہدیہ قبول کرنے سے معذرت کردینا مناسب ہوتا ہے، پس اس کہاوت کے قائل پر کفر کا بھی حکم نہ ہوگا۔</p><p>(۳، ۴): بیکار شخص کو کدو کہنا عرفی معنی ومفہوم پر مبنی ہوتا ہے، اس میں سنت (علی صاحبھا ألف ألف صلاۃ وتحیۃ) کے استخفاف وغیرہ کا دور دور تک قصد نہیں ہوتا، اسی طرح دودھ زیادہ پسند کرنے والے کو بلی کہنا بھی ہے، پس دونوں صورتوں میں کفر کا حکم نہ ہوگا؛ البتہ حضرت اقدس نبی کریم صلی اللہ تعالی علیہ وسلم کی سنت سے متعلق چیزوں میں بہت زیادہ ادب واحتیاط چاہیے، اللہ تعالی ہم سب کو توفیق عطا فرمائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609658,deoband,عقائد و  ایمانیات,اسلامی عقائد
17-Mar-2022,https://darulifta-deoband.com/home/ur/islamic-beliefs/609640,کفریہ گانے سننا؟,"سوال : کفریہ گانے کے متعلق  اگر کوئی کفر جیسا گانا ہے پر سننے والا یا گانے والا اس کو الگ مطلب سے گاتا ہے جیسے الفاز تو وہی ہیں پر کچھ اور سمجھ کر گایا، تو کیا جب بھی کافر ہو جائے گا؟ جیسے کئی مرتبہ گانے کے بہت سارے مطلب نکل سکتے ہیں تو انسان کب کافر ہوگا؟ اب آپ اس کی بھی وضاحت فرمائیں۔
1. جیسے اگر گانے میں بالکل کفر ہی ہو، 2. اور گانے میں کفر جیسا لگتا بھی ہو یا نہیں بھی تو پھر کیا حکم ہے؟ 3. کیسے پتا کرے کہ گانے میں کفر یا شرک ہے؟ اس سوال کے بارے میں پورا بتادیجیے ۔ یہ سوال بہت ضروری ہے، آجکل بہت لوگ گانے سنتے ہیں تو یہ جاننا ضروری ہے۔","<p>بسم الله الرحمن الرحيم</p><p> </p><p>Fatwa: 758-181T/M=08/1443</p><p>&nbsp;موسیقی گانا بجانا اور سننا شریعت میں حرام ہے‏۔ قرآن كریم میں اللہ رب العزت نے ارشاد فرمایا: وَمِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ بِغَيْرِ عِلْمٍ وَيَتَّخِذَهَا هُزُوًا أُولَئِكَ لَهُمْ عَذَابٌ مُهِينٌ. (سوره لقمان: 6) حضرت عبد اللہ ابن مسعود رضی اللہ تعالی عنہ قسم كھاكر فرماتے ہیں كہ لہو الحدیث سے مراد گانا ہے۔ حضرت جابر رضی اللہ تعالی عنہ سے روایت ہے كہ نبی كریم صلی اللہ علیہ وسلم نے ارشاد فرمایا كہ گانا دل میں نفاق اس طرح پیدا كرتا ہے جیسے پانی كھیتی كو اگاتا ہے۔ عن جابر قال قال رسول الله صلى الله عليه وسلم: الغناء ينبت النفاق في القلب كما ينبت الماء الزرع"" (مشكاة شريف، حديث نمبر: 4810) كفریہ گانا گانے یا كفریہ كلمات بولنے كے سلسلے میں تفصیل یہ ہے كہ:</p><p>(1)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; اگر كوئی انسان غلطی سے یا بھول كر كفریہ كلمات بول دیتا ہے تو كافر نہیں ہوگا۔</p><p>(2)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; جان بوجھ كر كفر كے ارادے سے كفریہ كلمات بولنے سے كافر ہوجائے گا۔</p><p>(3)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; كفریہ كلمات كا تكلم ارادے سے مگر موجب كفر ہونے كا علم نہ ہوتو اس صورت میں دونوں قول ہیں۔</p><p>(4)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; كفریہ كلمات كا تكلم ارادے سے ہو‏، موجب كفر ہونے كا علم بھی ہو مگر كفر كا ارادہ نہ ہو اس صورت میں كافر ہوجائےگا۔</p><p>(5)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; بطور استہزاء كفریہ كلمات كہنے میں ایمان كا استخفاف ہے اس سے بھی كافر ہوجائے گا۔</p><p>(6)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; اگر كسی كلمے كے موجب كفر ہونے نہ ہونے میں اختلاف ہو تو ایسی صورت میں عدم تكفیر میں احتیاط ہے۔</p><p>یہ تفصیل تو گانے میں كفریہ كلمات كی صورت میں ہے لیكن اگر گانے میں كفریہ كلمات نہ بھی ہوں تب بھی گانا بجانا اور سننا شرعاً ناجائز ہے۔ اس لیے مسلمان كو بالقصد كسی بھی قسم كا گانے گانے اور سننے سے احتراز كرنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609640,deoband,عقائد و  ایمانیات,اسلامی عقائد
24-Feb-2022,https://darulifta-deoband.com/home/ur/islamic-beliefs/609618,کتنی دور سے سلام آپ علیہ الصلاۃ والسلام سماعت فرماتے ہیں؟,"حضرت مفتی صاحب! میرا سوال یہ ہے کہ آج کل روضہ رسول ﷺ کے قریب بھی جانے نہیں دیا جاتا۔ یعنی بہت زیادہ دور سے زیارت کی اجازت دی جاتی ہے۔ جبکہ پہلے زمانے میں لوگ قبر اطہر کے بالکل پاس جا کر درود پڑھتے تھے۔ اب سوال یہ ہے کہ کیا اب روضہ رسول ﷺ پر حاضر ہو کر درود پڑھتے ہوئے یہ عقیدہ رکھنا درست ہے کہ اسے آپ علیہ السلام بلاواسطہ سنتے ہیں ؟ یا پھر یہ عقیدہ رکھنا چاہیے کہ اب روضہ مبارک جاکر درود پڑھنے پر بھی فرشتے ہی پہنچاتے ہیں ؟ اگر تو آپ علیہ السلام بلا واسطہ سنتے ہیں تو ہمیں درود آہستہ آواز میں پڑھنا چاہیے یا با آواز بلند؟ آہستہ آواز میں بھی آپ علیہ السلام سن لیں گے؟
براہ کرم مفصل جواب دے کر رہنمائی فرمائیے۔","<p>بسم الله الرحمن الرحيم</p><p> </p><p>Fatwa: 476-382/H-Mulhaqa=7/1443</p><p>&nbsp;معتبر ذرایع سے معلوم ہوا ہے کہ آج کل بھی لوگ حسب معمول قبر اطہر شریف (علی صاحبہ ألف ألف صلاۃ وتحیۃ) کے قریب حاضر ہوکر ہی سلام پیش کرتے ہیں ؛ البتہ تین قطاریں بنائی گئی ہیں، سب سے قریب والی اُن لوگوں کے لیے ہے، جو ریاض الجنۃ سے آتے ہیں اور دوسری اور تیسری باب السلام سے آنے والوں کے لیے، یعنی: مسجد نبوی (علی صاحبھا ألف ألف صلاۃ وتحیۃ) کے قبلہ کی جانب مسقف حصہ میں رہ کر ہی لوگ حاضر ہوتے ہیں اور سلام پیش کرتے ہیں اور یہ سلام حضرت اقدس نبی کریم صلی اللہ تعالی علیہ وسلم براہ راست سماعت فرماتے ہیں اگرچہ ادب کی رعایت میں آہستہ آواز سے کیا جائے، حضرت اقدس مولانا خلیل احمد صاحب سہارن پوری نور اللہ مرقدہ نے فرمایا: مسجد نبوی کی حد میں کتنی ہی پست آواز سے سلام عرض کیا جائے، اس کو آں حضرت صلی اللہ علیہ وسلم خود سنتے ہیں (تذکرۃ الخلیل، کمالات وکرامات، عرب کی ہر چیز محبوب ہے، ص: ۳۷۰، ناشر: مکتبۃ الشیخ، بہادر آباد، کراچی )۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609618,deoband,عقائد و  ایمانیات,اسلامی عقائد
29-Jan-2022,https://darulifta-deoband.com/home/ur/islamic-beliefs/609320,گیارہویں کے جھنڈے کو ہاتھ لگاکر دعاء,سوال : میرے والدہ کا یہ ماننا ہے کہ گیارہویں کے جھنڈے کو ہاتھ لگاکر دعاء کرنے سے دعاء قبول ہوتی ہے ، کیا ایسا عقیدہ اور عمل شرک ہے یا بدعت؟,"<p>بسم الله الرحمن الرحيم</p><p> </p><p>Fatwa : 872-605/H=06/1443</p><p>&nbsp;گیارہویں کا جھنڈا اہل بدعت کی خاص علامت ہے اس کو ہاتھ لگاکر دعاء کی قبولیت کا عقیدہ قرآن کریم اور حدیث شریف کے خلاف ہے ایسے عقیدہ سے سچی پکی توبہ کرنا واجب ہے۔ صورت مسئولہ میں اگرچہ شرک کا تو حکم نہیں مگر بدعت بہرحال ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609320,deoband,عقائد و  ایمانیات,اسلامی عقائد
27-Jan-2022,https://darulifta-deoband.com/home/ur/islamic-beliefs/609275,دعا سے رزق کیسے بڑھ سکتا ہے؟,سوال : تقدیر میں جو لکھا ہوتا ہے وہی ملتا ہے لیکن رزق بڑھانے کے لیے دعا جب کہ تقدیر میں پہلے سے لکھا ہے تو پھر دعا سے رزق کیسے بڑھ جاتا ہے اور رزق کے لیے نقص بھی بنواتے ہیں، وضاحت فرمائیں۔,"<p>بسم الله الرحمن الرحيم</p><p> </p><p>Fatwa : 689-539/M=06/1443</p><p>&nbsp;تقدیر دو قسم کی ہے: (۱) مبرم اور (۲) معلق۔</p><p>تقدیر مبرم یہ قطعی فیصلہ ہوتا ہے جس کو اللہ تعالی کے حکم سے لوح محفوظ میں لکھ دیا جاتا ہے اور اس میں تبدیلی نہیں ہوتی۔ اور تقدیر معلق اس طور پر ہوتی ہے کہ اگر بندہ مثلاً کوئی نیک عمل کرے گا یا دعا مانگے گا تو اس کی تقدیر بدل دیں گے۔ چنانچہ سورہٴ رعد میں ارشاد ہے: یَمْحُوْا اللّٰہُ مَا یَشَآءُ وَیُثْبِتُ وَعِنْدَہُ اُمُّ الْکِتَابِ (39)</p><p>ترجمہ: اللہ جس (لکھے ہوئے) کو چاہتا ہے مٹا دیتا ہے اور (جسے چاہتا ہے) ثبت فرمادیتا ہے اور اسی کے پاس اصل کتاب (لوح محفوظ) ہے۔</p><p>تو دعا سے رزق وغیرہ میں اضافہ کا ہونا اس کا تعلق تقدیر معلق سے ہے نیز رزق بڑھنے کا مطلب برکت بھی ہے، پس بندے کو دعا کا اہتمام رکھنا چاہئے اور تقدیری فیصلے پر راضی رہنا چاہئے اور اس بحث میں الجھنا نہیں چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609275,deoband,عقائد و  ایمانیات,اسلامی عقائد
23-Jan-2022,https://darulifta-deoband.com/home/ur/islamic-beliefs/609140,کیا معجزے سے عقیدہ ثابت ہوسکتا ہے؟,کیا معجزہ سے عقیدہ ثابت ہوسکتا ہے ؟,"<p>بسم الله الرحمن الرحيم</p><p> </p><p>Fatwa:400-282/H-Mulhaqa=6/1443</p><p>&nbsp;قرآن کریم حضرت اقدس نبی کریم صلی اللہ علیہ وسلم کے رسول وپیغمبر ہونے کا زبردست معجزہ ہے اور اسلامی عقائد کی اصل واولین بنیاد وہی ہے۔ اور اگر منشا سوال کچھ اور ہو تو مثال اور وضاحت کے ساتھ سوال کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609140,deoband,عقائد و  ایمانیات,اسلامی عقائد
17-Jan-2022,https://darulifta-deoband.com/home/ur/islamic-beliefs/608877,کیا ولی ہمارے عمل کو دیکھتے یا سنتے ہیں؟,سوال : ایسے ولیوں کے بارے میں سوال کرنا تھا کہ ان کا اختیار جو سارے مدرسہ پر ہوتا ہے تو بیت الخلاء پر بھی ہوتا ہے اور اسی طرح اگر لڑ کیوں کا ہاسٹل بھی زیر نگراں ہو تو اگر کسی بہن کے جسم پر موصوف کی نظر ایک منٹ کے لئے غفلت سے ٹھہر جاے ء جب کہ اس میں کوئی شہوت شامل نہ ہو بلکہ اس لڑ کی کے لیے تجسس کی وجہ سے غفلت میں ایسا عمل سرزد ہو جائے تو کیا اس لڑکی کی عصمت لٹ گئی اور اگر ایسا ہونے پر میرا نقصان تو نہ ہوا ہے لیکن اس لڑکی کا نقصان ہوا یا نہیں میں اس کشمکش میں بہت پریشان ہوں خود کو تسلی دے دے کر تھک گیا ہوں لیکن میرا علم اس معاملے میں ناقص ہی ہے جواب ای میل پر روانہ کریں۔,"<p>بسم الله الرحمن الرحيم</p><p> </p><p>Fatwa : 705-582/B=06/1443</p><p>&nbsp;اولیاء اللہ میں سے کسی کو بھی غائبانہ طور پر ہمارے اعمال دیکھنے اور سننے کی وسعت کا اختیار اللہ کی طرف سے نہیں دیا گیا ہے۔ اس عقیدہ کا کوئی ثبوت قرآن و حدیث سے نہیں ملتا ہے۔ اس عقیدہ کو ذہن سے نکال دیجئے پھر آپ کے تمام اشکالات دور ہوجائیں گے۔ ایسا عقیدہ رکھنا درست نہیں۔ اگر دیکھنے سننے کی کوئی اور صورت مراد ہے تو واضح کرکے سوال کیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608877,deoband,عقائد و  ایمانیات,اسلامی عقائد
12-Jan-2022,https://darulifta-deoband.com/home/ur/islamic-beliefs/608791,نبی کریم صلی اللہ علیہ وسلم کو حاضر وناظر ماننا؟,سوال : ہمارا عقیدہ ہے کہ نبی کریم صل اللہ علیہ وسلم حاظر وناظر نہیں ہے اور بریلوی لوگوں کا عقیدہ اس کی برعکس ہے اور اس کی پیچھے نماز بھی نہیں ہوتے . اور ہمارے بعض اسلاف نے بھی یہ لکھا ہے کہ وہ جب چاہتے ہیں اقا کا دیدار کرتے ہیں توپھر ہمارے اوپر بھی اعتراض اتاہے کہ یہ بھی حاضر وناظر ہے بلکہ بریلوی آپ کے لئے جگہ مختص کرتا ہے اور دیوبند والے نہیں. تو براہ کرم اپ راہنمائی فرمائیں۔ جزاک اللہ,"<p>بسم الله الرحمن الرحيم</p><p> </p><p>Fatwa : 690-575/B=06/1443</p><p>&nbsp;ہر جگہ حاضر و ناظر رہنا یہ اللہ تبارک وتعالی کی صفت خاصہ ہے۔ اس میں اللہ تعالی کے ساتھ کوئی دوسرا شریک نہیں ہے۔ اگر کوئی شخص معاذ اللہ نبی کریم صلی اللہ علیہ وسلم کو بھی اللہ کی طرح ہر جگہ حاضر و ناظر سمجھتا ہے تو یہ شرک ہے، ایسا عقیدہ رکھنا درست نہیں ہے، ایسے شخص کے پیچھے نماز نہ پڑھنی چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608791,deoband,عقائد و  ایمانیات,اسلامی عقائد
09-Jan-2022,https://darulifta-deoband.com/home/ur/islamic-beliefs/608783,بلاوجہ شرعی دوسری رائے کو کفر سمجھنا؟,سوال : تعویذ اور نبی کی قبر کے برابر میں کھڑے ہو کر ان سے یہ کہنا کہ اللہ سے ہمارے لیے دعا کریں؛ ان دونوں مسئلوں کے ساتھ یہ ہوا کہ میں ان کے بارے میں اپنی رائے تبدیل کرتا (کبھی کہتا کہ یہ کفر ہیں کبھی کہتا کہ کفر نہیں ہیں) جب کسی کے بارے میں رائے بدلتے ہیں تو دل میں آتا ہے کہ جو لوگ اسے جائز کہہ رہے ہیں تو وہ کافر ہوئے، کیا ان پر بھی کفر ہونے یا نہ ہونے کی رائے تبدیل کرنے سے ایمان پر کوئی اثر پڑتا ہے ؟ کیا اس عمل کو کفر سمجھنے سے کیا ان لوگوں کو بھی کافر سمجھنا ہوا جو اسے جائز کہتے ہیں۔ اس کے بارے میں رہنمائی فرمائیں۔ کیا اس معاملے میں میرا ایمان سلامت ہے جبکہ یہ سب اپنی عقل کے حساب سے سمجھنے سے رائے تبدیل ہوئی۔,"<p>بسم الله الرحمن الرحيم</p><p> </p><p>Fatwa : 607-473/M=06/1443</p><p>&nbsp;معلوم نہیں آپ کی علمی لیاقت کیا ہے؟ اور کسی مسئلے میں رائے تبدیل کرنے کے پیچھے کیا اسباب و عوامل ہوتے ہیں اور دوسری رائے رکھنے والوں کو کافر سمجھنے کی دلیل کیا ہوتی ہے؟ سوال سے اندازہ ہوتا ہے کہ محض عقل سے رائے تبدیل کی جاتی ہے اور بلاوجہ شرعی، دوسری رائے کو کفر سمجھا جاتا ہے اگر حقیقت یہی ہے تو اس سے دین و ایمان کی سلامتی، خطرے میں ہے اس طرز عمل سے احتراز لازم ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608783,deoband,عقائد و  ایمانیات,اسلامی عقائد
17-Jan-2022,https://darulifta-deoband.com/home/ur/islamic-beliefs/608723,شیخ عبد القادر جیلانی شیئا للہ کہنا,"سوال : کیا ہم یا شیخ عبدالقادر جیلانی شیئاً للہ"" کہہ سکتے ہیں؟ 1: کیا یہ پڑھنے والے کافر اور مشرک ہے ؟
2:کیا علمائے دیوبند اس وظیفے کے قائل ہیں ؟ 3:کیا امام علامہ انوار شاہ صاحب رح شیئاً للہ کے جواز کے قائل تھے ؟ کیوں کہ مذکورہ مسئلے میں کشمیر کے اکثر اہل بدعت علامہ انور شاہ صاحب کا حوالہ دیتے ہیں ؟","<p>بسم الله الرحمن الرحيم</p><p> </p><p>Fatwa : 620-467/D=06/1443</p><p>&nbsp;(۱، ۲) ”یا شیخ عبد القادر جیلانی شیئا للہ“ کہنا ناجائز اور حرام ہے، شرک کے مشابہ ہے؛ البتہ بذاتِ خود شرک نہیں ہے، اہل سنت والجماعت علماء دیوبند اس کو ناجائز مانتے ہیں اس لیے کہ اس جملے میں شیخ عبد القادر جیلانی سے اللہ کو واسطہ بناکر مانگا گیا ہے، جو بالکل برعکس اور غلط ہوگیا ہے (ماخوز از فتاوی محمودیہ: 1/360، ضمیمہ تالیفات رشیدیہ، فتاویہ رشیدیہ، ص: 77)</p><p>(۳) علامہ انور شاہ کشمیری سے اس کے خلاف کوئی بات منقول ہوتو پوری بات مع حوالہ تحریر کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608723,deoband,عقائد و  ایمانیات,اسلامی عقائد
30-Dec-2021,https://darulifta-deoband.com/home/ur/islamic-beliefs/608484,سجدہ میں جانے اور اٹھنے میں زمین یا گھٹنے کا سہارا لینا,سوال؛ : میرا سوال یہ ہے کہ جب ہم نماز ادا کرتے ہیں تو سجدہ میں جاتے وقت اور سجدہ سے کھڑے ہوتے وقت اکثر اپنے گھٹنوں کے سہارے سے کھڑے ہوتے ہیں کیا یہ صحیح طریقہ ہے ؟یا نہیں ہمارے ایک دوست ہیں وہ کہتے ہیں کہ سجدہ میں جاتے وقت اور سجدہ سے کھڑے ہوتے وقت گھٹنوں کا سہارا نہیں لینا چاہئے کیا ان کا یہ کہنا درست ہے ؟,"<p>بسم الله الرحمن الرحيم</p><p> </p><p>Fatwa : 595-435/D=05/1443</p><p>&nbsp;سجدہ میں جاتے وقت یا اس سے اٹھتے وقت مستحب یہی ہے کہ زمین یا گھٹنے کا سہارا لیے بغیر سجدہ میں جائے اور اٹھے؛ البتہ اگر عذر ہو (گھٹنے میں تکلیف یا کمزوری ہے) تو سہارا لے بھی سکتا ہے کوئی حرج نہیں۔</p><p>قال فی المراقی: ثم کبر کل مصل خاراً للسجود ویختمہ عند وضع جبہتہ للسجود ثم وضع رکبتیہ ثم یدیہ ان لم یکن بہ عذر یمنعہ من ہذہ الصفة ․․․․․․</p><p>ثم رفع رأسہ مکبراً للنہوض أي القیام للرکعة الثانیة بلا اعتماد علی الارض بیدیہ ان لم یکن بہ عذر وبلا قعود الخ۔ حاشیة طحطاوی علی المراقی، ص: 284 ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608484,deoband,عقائد و  ایمانیات,اسلامی عقائد
30-Dec-2021,https://darulifta-deoband.com/home/ur/islamic-beliefs/608390,دعا کا ترجمہ معلوم نہ ہو تو بھی توبہ قبول ہوتی ہے,"سوال : امید ہے کہ آپ مفتیان صاحبان خیریت سے ہوں گے ، اللہ آپ سب کو دنیا و آخرت میں عافیت عطا فرمائے ۔
عرض یہ ہے کہ ہم لوگ جو دعا درود شریف وغیرہ پڑھتے ہیں عربی زبان میں جسکا ترجمہ ہمیں نہیں پتہ ہوتا ویسے ہی ہم مانگ رہے ہوتے تو کیا ایسے مانگنے سے دعا قبول ہو جاتی ہے ۔
۲ -جب درود شریف پڑھ رہے ہوتے ہیں دھیان کہیں اور چلا جاتا ہے پڑھتے کہیں اور ہیں سوچتے کہیں اور ہیں مطلب چاہتے اور نا چاہتے ہوے بھی دھیان بھٹک جاتا ہے تو کیا ایسے پڑھنے سے قبولیت درود شریف میں کوی رکاوٹ تو نہیں؟
۳ -یہ بھی بتا دیں درود شریف پڑھتے وقت ہمیں دھیان میں کیا رکھنا چاہیے اور دعا مانگتے وقت بھی کیا دھیان میں رکھا جاے جو دوسری طرف خیال نہ بھٹکے ۔ اللہ آپ سب کو جزاے خیر دے ۔","<p>بسم الله الرحمن الرحيم</p><p> </p><p>Fatwa : 585-429/D=05/1443</p><p>&nbsp;(۱) بہتر تو یہ ہے کہ دعاوٴں اور درود شریف کا ترجمہ بھی پڑھ لیاجائے بلکہ یاد کرلیا جائے لیکن اگر ترجمہ نہیں معلوم تو بھی دعاوٴں کے پڑھنے سے ثواب ملے گا اور ایسا درود ودعا بھی عند اللہ مقبول ہوگا ان شاء اللہ ۔</p><p>(۲-۳) غافل دل سے دعا نہیں مانگنی چاہئے؛ بلکہ اللہ تعالی کی طرف دھیان لگاکر دل کی توجہ سے مانگے یہ دعا کے آداب میں سے ہے۔ دھیان دوسری طرف چلا جائے تو اسے متوجہ کرے، اس طرح درود شریف کے کلمات بھی بارگاہ خداوندی میں درخواست و دعاء ہے، انھیں بھی ادب اور توجہ سے ادا کرنا چاہئے۔ اگر کبھی دھیان بھٹک جائے تو حرج نہیں اس کی وجہ سے پڑھنا بند نہ کرے۔ دعا کرنے سے ہمت نہ ہارے کیونکہ دعا کرتے ہوئے کوئی ضائع نہیں ہوتا مناجات مقبول میں ادعیہ ماثورہ کو جمع کیا گیا ہے بین السطور ہر دعا کا ترجمہ بھی لکھ دیا گیا ہے اسی طرح دعاوٴں کی اور بھی بعض کتابیں ہیں جن میں دعا کا ترجمہ لکھا رہتا ہے کبھی کبھی اس ترجمہ کو بھی پڑھ لیا کریں، تاکہ ذہن میں مستحضر ہوجائے کہ ہم کیا مانگ رہے ہیں اور دعا کا ذوق و شوق بڑھ جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608390,deoband,عقائد و  ایمانیات,اسلامی عقائد
14-Jan-2022,https://darulifta-deoband.com/home/ur/islamic-beliefs/608362,کیا صحابی کو عذاب قبر ہوسکتا ہے ؟,"سوال : میں ایک طالب علم ہوں اور درس کے دوران چند احادیث سے یہ محسوس ہو ا کہ صحابہ رسول (رضی اللہ تعالی عنھم اجمعین) کو عذاب قبر ہو رہا ہے . کیا یہ ممکن ہے کہ صحابی کو عذاب قبر ہو؟ کیا یہ صحابیت کے مقام کے خلاف نہیں ہے ؟ جن احادیث کی وجہ سے سوال پہدا ہوا ہے ان میں سے ایک محترم مفتی صاحب کی خدمت میں عرض کرتا ہوں. بخاری شریف کی حدیث ہے کہ آپ صلی اللہ علیہ و سلم کا گزر دو آدمیوں کی قبروں سے ہوا اور آپ صلی اللہ علیہ و سلم نے محسوس کیا کہ وہ عذاب قبر میں مبتلا ہیں، لہذا آپ صلی اللہ علیہ و سلم نے دونوں قبروں میں تر تہنی گھاڑا اور فرمایا کہ امید ہے کہ جب تک یہ تر رہیں گی تو ان کے عذاب میں تخفیف ہوگی. اس حدیث کے متعلق محققین شراح فرماتے ہیں کہ یہ دونوں قبریں مسلمانوں کی تھیں، اور بقیع میں مدفون تھے اور دونوں قبریں تازہ تھیں. تو بظاہر دونوں صحابی ہونگے اور مدینہ منورہ کے باشندوں میں سے ہونگے . اسی طرح بعض شراح نے لکھا ہے کہ ان دونوں میں سے ایک حضرت سعد بن معاذ رضی اللہ تعالی عنہ ہیں، اس پر محققین نے رد تو فرمایا، لیکن اس جواب سے رد نہیں فرمایا کہ ""حضرت سعد رضی اللہ تعالی عنہ تو صحابی ہیں لہذاسعد رضہ اللہ تعالی عنہ کا ان دونوں میں سے ہونا نا ممکن ہے "" ، البتہ اس طور پر رد فرمایا کہ آپ صلی اللہ علیہ و سلم تو سعد رضی اللہ تعالی عنہ کی نماز جنازہ میں موجود تھے لہذا سعد رضی اللہ تعالی عنہ اس حدیث کے دونوں مدفون میں سے ایک نہیں ہوسکتے ہیں. حالانکہ اگر عذابِ قبر شانِ صحابیت کے خلاف ہے تو جواب بہت آسان تھا کہ صحابی ہونے کی وجہ سے نا ممکن ہے . اسی طرح آپ صلی اللہ علیہ و سلم کا وہ خادم بھی ہے جو جہاد میں دشمنوں کے ہاتھ انتقال کر گئے اور صحانہ مبارک بادی دینے لگے لیکن آپ صلی اللہ علیہ و سلم نے غالباً یہ فرمایا تھا کہ اس کو تو پہلے مال غنیمت میں چوری کی وجہ سے سزا ملے گی ۔ . کیا یہ منافق تھے یا یہ ممکن ہے کہ صحابی کو آخرت میں سزا ملے ؟ محترم مفتی صاحب اگر اس کا مفصل جواب تحریر فرمائے اور مجھے اس پریشانی سے نجات دے تو محترم مفتی صاحب کا بڑا احسان ہوگا،جزاکم اللہ۔","<p>بسم الله الرحمن الرحيم</p><p> </p><p>Fatwa : 583-153T/D=06/1443</p><p>&nbsp;اہل سنت والجماعت کا عقیدہ ہے کہ عذاب قبر برحق ہے، جو کافروں اور بعض ان مسلمانوں کو دیا جائے گا جن سے گناہ سرزد ہوئے ہوں۔ کافر و منافق کا عذاب سخت ہوگا اور تاقیامت دائمی ہوگا۔ اور مسلمانوں کا عذاب ان کے گناہوں کی نوعیت کے اعتبار سے مختلف ہوگا، یہ عذاب قبر کسی بھی مومن کو ہوسکتا ہے، ہمیں کوئی ایسی دلیل نہیں ملی جو صحابی کے عذاب قبر سے استثناء پر دلالت کرے؛ اس لیے بہ ظاہر ممکن ہے کہ اگر بتقاضائے بشریت کسی صحابی سے کوئی لغزش ہوگئی ہوتو قبر ہی میں اس کی سزادے کر ان کی تطہیر کردی جائے۔ صحیحین کی ایک روایت ہے: افتتحنا خیبر ولم نغنم ذہباً ولا فضةً إنما غنمنا البقر والإبل ․․․․ الحدیث۔</p><p>اس میں ہے کہ شہید ہونے والے ایک غلام کے بارے میں آپ صلی اللہ علیہ وسلم نے فرمایا: إن الشملة التي أصابہا یوم خیبر من المغانم، لم تصبہا المقاسم، لتشتعل علیہ ناراً۔ یعنی- وہ چادر جو اس نے خیبر کے دن، تقسیم سے پہلے مال غنیمت سے اٹھا لی تھی، اس پر آگ بن کر بھڑک رہی ہے۔ (بخاری، رقم: 4234، کتاب المغازی، باب غزوة خیبر، 2/608، طبع ہندیہ، الجزء 17)۔ اس میں صحابی کو برزخ میں سزا ملنے کی صراحت ہے۔</p><p>عمدة القاری میں ہے: یحتمل أن یکون اشتعال النار حقیقةً بأن قصیر الشملة بعینہا ناراً، فیعذب بہا ویحتمل أن یکون المراد أنہا سبب بعذاب النار۔ (17/255، قدیم)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608362,deoband,عقائد و  ایمانیات,اسلامی عقائد
20-Dec-2021,https://darulifta-deoband.com/home/ur/islamic-beliefs/608323,کیا اللہ کہنے کے بعد تعالی نہ کہنا بے ادبی ہے؟,عنوان : کیا اللہ سننے یا کہنے کے بعد 'تعالی یا 'تبارک اسم وغیرہ کہنا واجب ہے ؟ جزاک اللہ,"<p>بسم الله الرحمن الرحيم</p><p> </p><p>Fatwa : 606-482/B=05/1443</p><p>&nbsp;لفظ اللہ کہنے یا سننے کے بعد ”تعالی“ کا لفظ کہنا یا تبارک اسمہ کہنا واجب نہیں، اگر کوئی دل دل میں کہہ لے تو کوئی حرج بھی نہیں۔ ویسے تعالی کا لفظ صرف اللہ کی برتری ظاہر کرنے کے لیے بولا جاتا ہے۔ اگر کوئی تعالی کا لفظ نہ کہے تو اس سے اللہ کی برتری میں کوئی کمی نہیں آتی، نہ ہی کوئی بے ادبی پائی جاتی ہے۔ ہر مسلمان اللہ کو سب سے اعلیٰ اور برتر سمجھتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608323,deoband,عقائد و  ایمانیات,اسلامی عقائد
18-Dec-2021,https://darulifta-deoband.com/home/ur/islamic-beliefs/608171,کیا خودکشی کرنے والے کی روح بھٹکتی ہے؟,سوال : خودکشی کرنے والے یا دیگر مردوں کی روح بھٹکتی ہے یا نہیں؟ براے ٴ رہنماء فرمائیں۔,"<p>بسم الله الرحمن الرحيم</p><p> </p><p>Fatwa : 642-462/H=05/1443</p><p>&nbsp;کسی بھی قسم کے مُردوں کی روح کے بھٹکنے کا عقیدہ اور خیال شرعاً درست نہیں نصوص سے اس کا ثبوت نہیں ملتا پس یہ اغلاط العوام کے قبیل سے ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608171,deoband,عقائد و  ایمانیات,اسلامی عقائد
