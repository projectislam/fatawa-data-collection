issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/taharah-purity/156755,معذور شرعی کب ہوگا؟اور اس کے لیے کیا رخصت ہے؟,حضرت میں 4 سال پہلے سعودی میں 5 فلور سے گر گیا تھا جس کی وجہ سے ریڑ کی ہڈی میں نس دب گئی تھی اور میرے پاخانے پیشاب میں کنٹرول پوری طور پر نہیں ہے اور اسی وجہ سے گیس پر بھی کابو نہیں کر پاتا ہوں، نماز کے لیے وضو کرتا ہوں کبھی کبھی نماز پوری ہو جاتی ہے اور کبھی وضو تمام کوششوں کے باوجود نہیں روک سکتا ہوں، کئی کئی بار وضو دوہراتا ہوں پر کوئی فائدہ نہیں ہوتا ،نس دبے ہونے سے ایک ہاتھ میں بھی تکلیف رہتی ہے ، بہر حال میں واکر کے ذریعہ سے واش بیسن تک جا کر وضو کرتا ہوں، شریعت کے مطابق میرے لیے کیا حکم ہے ، بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:308-77T/sn=5/1439</span></p><p dir=""RTL"">
	نماز کے لیے طہارت اور وضو تو بہرحال ضروری ہے؛ البتہ معذور شرعی کے لیے اتنی گنجائش ہے کہ ہرایک نماز کا وقت داخل ہونے پر ایک مرتبہ وضو کرلے اور اس وقت کے اندر جتنی چاہے نماز پڑھ سکتا ہے، جس عذر کی بنا پر وہ شخص ”شرعی معذور“ بنا، وقت کے اندر اندر وہ عذر جتنے مرتبہ بھی پیش آئے اس سے وضو ٹوٹنے کا حکم نہ ہوگا؛ البتہ آدمی شرعاً معذور اس وقت بنتا ہے جب ایک مکمل نماز کا وقت اس پر اس طرح گزرجائے کہ عذر مثلاً صورتِ مسئولہ میں خروج ریح مسلسل جاری رہے، بیچ میں اتنا وقفہ بھی نہ رہے جس میں وضو کرکے وقتیہ نماز ادا کرسکے؛ البتہ ایک مرتبہ معذورِ شرعی بن جانے کے بعد آئندہ بقا کے لیے صرف اتنا کافی ہے کہ وہ عذر وقت کے اندر صرف ایک مرتبہ پایا جائے؛ لہٰذا صورت مسئولہ میں آپ کسی فرض نماز کے مکمل وقت میں اپنی حالت پر دھیان دیں، اگر مذکورہ بالا طریقے پر عذر (مثلاً خروجِ ریح) مسلسل رہے تو آپ شرعاً ”معذور“ قرار پائیں گے اور آپ کے لیے نماز کا وقت داخل ہونے پر صرف ایک مرتبہ وضو کرلینا کافی ہوگا، اگر مذکورہ بالا طریقے پر عذر مسلسل جاری نہ رہے تو پھر آپ معذور نہ قرار پائیں گے، ایسی صورت میں مذکورہ بالا گنجائش حاصل نہ ہوگی؛ بلکہ طہارت حاصل کرکے نماز ادا کرنا آپ پر ضروری ہوگا؛ لہٰذا کوشش کرکے وضو کرلیا کریں، مشقت پر آپ کو ان شاء اللہ بڑا اجر ملے گا، زیادہ مشقت ہو تو مختصر قراء ت کے ساتھ صرف فرض پڑھنے پر بھی اکتفاء کرسکتے ہیں۔</p><p dir=""RTL"">
	نوٹ: (الف) ”معذور“ سے متعلق تفصیل مسائل بہشتی زیور وغیرہ میں موجود ہیں، بہ وقت ضرورت اسے بھی دیکھ لیں۔</p><p dir=""RTL"">
	(ب) اگر شامل جماعت ہونے سے عارضہ زیادہ رہتا ہو تو گھر میں نماز ادا کرلیا کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156755,deoband,عبادات,طہارت
29-Aug-2020,https://darulifta-deoband.com/home/ur/taharah-purity/156750,گیس کی بیماری کی وجہ سے دوران نماز ہوا خارج ہونا؟,حضرت مفتی صاحب! میں یہ پوچھنا چاہتا ہوں کہ اگر کسی شخص کو گیس کی بیماری ہو اور روزانہ نماز میں اس کی ہوا خارج ہو جائے تو ایسے شخص کے لیے کیا حکم ہے؟ آیا وہ بار بار وضو کرے یا کچھ اور حکم ہے اس کے بارے میں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:278-244/D=4/1439</span></p><p dir=""RTL"">
	<span style=""font-size: 12px;"">اگر کسی شخص پر ایک نماز کا مکمل وقت گزرجائے اور اتنی دیر بھی ریح نہ رکے کہ جس میں وضو کرکے چار رکعت پڑھ سکے تو شرعاً وہ معذور ہے، اور اُن کے لیے حکم یہ ہے کہ وہ نماز کا وقت شروع ہونے پر وضو کرلیا کریں پھر اس وضو سے نماز پڑھتے رہیں، جب تک اس نماز کا وقت باقی رہے گا ریح خارج ہونے سے وضو نہیں ٹوٹے گا، اور جب نماز کا وقت ختم ہو اور اگلی نماز کا وقت شروع ہوجائے تو نیاوضو کرلیں اور اس سے نماز پڑھتے رہیں، نیز جب تک یہ عذر باقی رہے اس وقت تک ایسا کرتے رہیں۔ وصاحب عذر من بہ سلس بول لا یمکنہ إمساکہ أو استطلاق بطن أو انفلات ریح أو استحاضة ․․․ إن استوعب عذرُہ تمام وقت صلاة مفروضة بأن لا یجد في جمیع وقتہا زمنا یتوضأ ویصلي فیہ خالیا عن الحدث الخ (تنویر مع الدر: ۱/۵۰۴، ط: زکریا دیوبند)</span></p><p dir=""RTL"">
	نوٹ: معذور کے مسائل میں اور بھی باریکیاں ہیں اس سلسلے میں مقامی علماء سے رجوع کریں یا بہشتی زیور میں سمجھ کر پڑھ لیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156750,deoband,عبادات,طہارت
01-Sep-2020,https://darulifta-deoband.com/home/ur/taharah-purity/156732,اپنا عضو عورت كے كسی عضو پر رگڑ كر انزال كرلیا تو كیا بیوی پر بھی غسل واجب ہوگا؟,حضرت، میری شادی کو ایک سا ل ہونے والا ہے، میری بیوی سات مہینے سے حمل سے ہے پر میں کبھی کبھی اس کے پیچھے سے اپنا حصہ رکھ کر رگڑتا ہوں اور کبھی پانی اس پر گرتا ہے باہر کبھی خود پر گراتا ہوں، اِنٹرکورس (مرد کے عضو تناسل کا عورت کی فرج میں دخول) نہیں صرف باہر سے ہلا کر، تو کیا اس صورت میں بیوی پر غسل واجب ہوگا؟ یا کس صورت میں ہوگا؟ براہ کرم! بالتفصیل جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:217-149/sd=3/1439</span></p><p dir=""RTL"">
	صورت مسئولہ میں بیوی پر غسل تو واجب نہیں ہوگا؛ البتہ اگر اُس کے بدن پر ناپاکی لگ جائے ، تو اُس کا دھونا ضروری ہوگا اور اگر بیوی کو بھی انزال ہوجائے ، تو اُس پر بھی غسل واجب ہوگا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156732,deoband,عبادات,طہارت
01-Sep-2020,https://darulifta-deoband.com/home/ur/taharah-purity/156682,کیا باتھ روم میں ننگے ہوکر غسل کرسکتے ہیں؟,حضرت، کیا باتھ روم میں ننگے ہوکر غسل کرسکتے ہیں؟ یا اَٹیچ باتھ روم میں دعا پڑھ سکتے ہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:302-31T/L=3/1439</span></p><p dir=""RTL"">
	خلوت میں جہاں لوگوں کی نظر نہ پڑتی ہو، برہنہ ہوکر یعنی بغیر کسی کپڑے کے غسل ووضو کی گنجائش ہے، مگر بہتر یہ ہے کہ لنگی یا کم ازکم انڈرویر پہن کر غسل کیا جائے۔ عن یعلی أن رسول اللہ صلی اللہ علیہ وسلم رأی رجلاً یغتسل بالبراز فصعد المنبر فحمد اللہ وأثنی علیہ ثم قال: إن اللہ عز وجل حیي ستیر یحب الحیاء والستر فإذا اغتسل أحدکم فلیستتر (سنن أبو داوٴد کتاب الحمام، باب النہی عن التعري ص۵۵۷) ”فإذا اغتسل أحدکم“ أي: بحضرة الناس، ”فلیستتر“ علی الوجوب أو المراد علی العموم، فعلی ہذا إذا کان بحضرة الناس فعلی الوجوب وإذا کان في الخلوة فعلی الاستحباب وہو مذہب الأئمة بأنہ إذا اغتسل بحضرة الناس وجب علیہ ستر عورتہ فإن کان خالیاً جاز الغسل مکشوف العورة والتستر أفضل، ونقل عیاض جواز الاغتسال عریانا في الخلوة عند جماہیر العلماء لحدیث البخاري أن موسی اغتسل عریانا وأن أیوب کان یغتسل عریانا (بذل المجہود ۱۶: ۳۳۹مطبوعہ دار الکتب العلمیة بیروت)</p><p dir=""RTL"">
	(۲) اگر دیوار کے ذریعے دونوں میں آڑکر لیا جائے یا نجاست ظاہر نہ ہو تو بعض حضرات اکابر کی رائے کے مطابق غسل خانہ والے حصے میں زبان سے دعا پڑھنے کی گنجائش ہوگی؛البتہ اگر نجاست ظاہر ہو یا آدمی برہنہ ہو تو اس حالت میں زبان سے تسمیہ وغیرہ پڑھنا منع ہوگا، دل دل میں پڑھنابہرصورت جائزہوگا۔ قال الشرنبلالی: ویستحب أن لایتکلم بکلام مطلقاً أما کلام الناس فلکراہتہ حال الکشف وأما الدعاء فلأنہ في مصب المستعمل ومحل الأقذار والأوحال، أقول: قد عد التسمیة من سنن الغسل فیشکل علی ما ذکرہ تأمل․․․․ أقول أو المراد الکراہیة حال الکسف فقط کما أفادہ التعلیل السابق (درمختار مع الشامی ۱/۲۹۱، ط: زکریا) و قال في الدر المختار: إلا حال انکشاف وفي محل نجاسة فیسمی بقلبہ (درمختار) وفي الشامي: ولا یحرک لسانہ تعظیما لاسم اللہ تعالی (شامی: ۱/۲۲۷)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156682,deoband,عبادات,طہارت
01-Sep-2020,https://darulifta-deoband.com/home/ur/taharah-purity/156671,کیا میاں بیوی ایک ساتھ نہا سکتے ہیں؟,کیا میاں بیوی ایک ساتھ نہا سکتے ہیں؟ کیا اس دوران مباشرت کی جا سکتی ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:284-232/N=3/1439</span></p><p dir=""RTL"">
	(۱): جی ہاں! میاں بیوی دونوں ایک ساتھ نہاسکتے ہیں، حضرت عائشہ صدیقہ <span dir=""LTR""></span>فرماتی ہیں کہ میں اللہ کے رسول صلی اللہ علیہ وسلم کے ساتھ ایک ہی برتن سے غسل کیا کرتی تھی، آپ مجھ پر سبقت فرماتے تو میں کہتی: مجھے بھی دیجئے، مجھے بھی دیجئے۔</p><p dir=""RTL"">
	عن عائشة<span dir=""LTR""></span>قالت: کنت أغتسل أنا ورسول اللہ صلی اللہ علیہ وسلم من إناء بینی وبینہ واحد فیبادرني حتی أقول: دع لي دع لي، قالت: وھما جنبان، وفي روایة أخری: کنت أغتسل أنا ورسول اللہ صلی اللہ علیہ وسلم من إناء واحد تختلف أیدینا فیہ من الجنابة، رواہ مسلم (۱: ۱۴۸) (إعلاء السنن، ۱:۱۲۸، ط: إدارة القرآن والعلوم الإسلامیة کراتشي)۔</p><p dir=""RTL"">
	(۲): جی ہاں! میاں بیوی غسل کے دوران مباشرت کرسکتے ہیں، اس میں شرعاً کچھ حرج نہیں ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156671,deoband,عبادات,طہارت
21-Sep-2023,https://darulifta-deoband.com/home/ur/taharah-purity/156659,پورے سر کے مسح کی دلیل ارسال فرما ئیں۔,پورے سر کے مسح کی دلیل ارسال فرما ئیں۔,"<p>بسم الله الرحمن الرحيم</p><p> </p><p dir=""RTL""><span dir=""LTR"">Fatwa:293/21T/L=3/1439</span></p><p dir=""RTL"">&nbsp;پورے سر کے مسح کی دلیل درج ذیل روایت ہے : وَفِی الْمُتَّفَقِ عَلَیْہِ: قِیلَ لِعَبْدِ اللَّہِ بْنِ زَیْدِ بْنِ عَاصِمٍ: تَوَضَّأْ لَنَا وُضُوءَ رَسُولِ اللَّہِ صَلَّی اللَّہُ عَلَیْہِ وَسَلَّمَ فَدَعَا بِإِنَاءٍ فَأَکْفَأَ مِنْہُ عَلَی یَدَیْہِ فَغَسَلَہُمَا ثَلَاثًا ثُمَّ أَدْخَلَ یَدَہُ فَاسْتَخْرَجَہَا فَمَضْمَضَ وَاسْتَنْشَقَ مِنْ کَفٍّ وَاحِدَةٍ فَفَعَلَ ذَلِکَ ثَلَاثًا ثُمَّ أَدْخَلَ یَدَہُ فَاسْتَخْرَجَہَا فَغَسَلَ وَجْہَہُ ثَلَاثًا ثُمَّ أَدْخَلَ یَدَہُ فَاسْتَخْرَجَہَا فَغَسَلَ یَدَیْہِ إِلَی الْمِرْفَقَیْنِ مَرَّتَیْنِ مَرَّتَیْنِ ثُمَّ أَدْخَلَ یَدَہُ فَاسْتَخْرَجَہَا فَمَسَحَ بِرَأْسِہِ فَأَقْبَلَ بِیَدَیْہِ وَأَدْبَرَ ثُمَّ غَسَلَ رِجْلَیْہِ إِلَی الْکَعْبَیْنِ ثُمَّ قَالَ ہَکَذَا کَانَ وُضُوءُ رَسُولُ اللَّہِ صَلَّی اللَّہُ عَلَیْہِ وَسَلَّمَ</p><p dir=""RTL"">وَفِی رِوَایَةٍ: فَأَقْبَلَ بِہِمَا وَأَدْبَرَ بَدَأَ بِمُقَدَّمِ رَأْسِہِ ثُمَّ ذَہَبَ بِہِمَا إِلَی قَفَاہُ ثُمَّ رَدَّہُمَا حَتَّی رَجَعَ إِلَی الْمَکَانِ الَّذِی بَدَأَ مِنْہُ ثُمَّ غَسَلَ رجلَیْہِ وَفِی رِوَایَة: فَمَضْمض واستنشق واستنثر ثَلَاثًا بِثَلَاث غَرَفَاتٍ مِنْ مَاءٍ وَفِی رِوَایَةٍ أُخْرَی: فَمَضْمَضَ وَاسْتَنْشَقَ مِنْ کَفَّةٍ وَاحِدَةٍ فَفَعَلَ ذَلِکَ ثَلَاثًا وَفِی رِوَایَةٍ لِلْبُخَارِیِّ: فَمَسَحَ رَأْسَہُ فَأَقْبَلَ بِہِمَا وَأَدْبَرَ مَرَّةً وَاحِدَةً ثُمَّ غَسَلَ رِجْلَیْہِ إِلَی الْکَعْبَیْنِ وَفِی أُخْرَی لَہُ: فَمَضْمَضَ وَاسْتَنْثَرَ ثَلَاثَ مَرَّات من غرفَة وَاحِدَة.(مشکوة ) وفی المرقاة:ثُمَّ أَدْخَلَ یَدَہُ فَاسْتَخْرَجَہَا، فَمَسَحَ بِرَأْسِہِ، فَأَقْبَلَ بِیَدَیْہِ وَأَدْبَرَ : یَعْنِی: اسْتَوْعَبَ الْمَسْحَ .( مرقاة المفاتیح :۹۷،۲/۹۸ط:فیصل دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156659,deoband,عبادات,طہارت
01-Sep-2020,https://darulifta-deoband.com/home/ur/taharah-purity/156647,ٹوائلٹ کے بعد پیشاب کا قطرہ آنا,حضرت مفتی صاحب! مجھے ایک تکلیف ہے، جب میں پیشاب کرکے فارغ ہوتا ہوں تو پیشاب کے کچھ قطرے یا منی کا قطرہ نکلتا ہے، کبھی کبھی نہیں بھی نکلتا مگر اکثر ایسا ہوتا ہے میں بہت کوشش کرتا ہوں پورا نکل جائے مگر فارغ ہونے کے بعد کچھ دیر میں نکلے گا، تو کیا وضو میں کوئی کراہیت ہوگی؟ اور کبھی کبھی میرے والد صاحب مجھے نماز پڑھانے کے لیے مسجد میں بول کر چلے جاتے ہیں، تو کیا میرے پیچھے نماز ہوجائے گی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 337-262/B=3/1439</span></p><p dir=""RTL"">
	اگر وضو کے بعد پیشاب یا(شہوت کے بغیر) منی کا قطرہ نکل آیا تو وضو ٹوٹ جائے گا، جب آپ کو اکثر یہ شکایت رہتی ہے تو آپ امامت نہ کریں۔ کسی اور کو آگے کردیا کریں۔ اور خوب توجہ کے ساتھ اپنا یونانی علاج کریں تاکہ یہ شکایت جاتی رہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156647,deoband,عبادات,طہارت
30-Aug-2020,https://darulifta-deoband.com/home/ur/taharah-purity/156631,غسل كرتے وقت ناك كی میل چھڑانا ضروری ہے كیا؟,1۔ غسل کر تے وقت ناک میں پانی ڈالتے وقت ناک میں میل جمی ہو تی ہے کچھ میل آسانی سے چھوٹ جاتی ہے کچھ میل نہیں چھوٹتی ہے تو کیا اس صورت میں پاکی حاصل ہو جائے گی کہ ناک کی میل کو چھڑانا ضرور ی ہے ۔ 2۔ ہم سعودی میں ہیں ،یہاں نماز کی حالت میں لوگ دائیں بائیں صف پوری کرنے کے لیے چلتے ہیں تو کیا دائیں بائیں چلنے سے نماز ہو جائے گی نماز کی حالت میں چلتے ہیں؟ 3۔ یہا ں جمعہ کے دن پہلی اذان 10:30 پہ ہوتی ہے اور دوسری اذان ظہر کا وقت شروع ہو تا تب ہوتا ہے اور دوسری اذان بعد خطبہ شروع ہو جاتا ہے تو سنت کس وقت پڑھیں ؟ابھی تو ہم پہلی اذان کے بعد سنت پڑھ رہے ہیں ،کیا صحیح ہے اسوقت پڑھنا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:303-223/sn=3/1439</span></p><p dir=""RTL"">
	ناک میں اگر خشک میل جمی ہوئی ہے تو اس کو دور کرکے کھال تک پانی پہنچانا ضروری ہے ورنہ پاکی حاصل نہ ہوگی۔ فرض․․․ غسل کل فمہ․․․ وأنفہ حتی ما تحت الدَّرن (درمختار) قال في الفتح: والدرن الیابس في الأنف کالخُبز الممضوغ والعجین یمنع (در مختار مع الشامي: ۱/ ۲۸۴، ۲۸۵، ط: زکریا)</p><p dir=""RTL"">
	(۲) اگر کوئی شخص صف پوری کرنے کے لیے نماز کی حالت میں ایک دو قدم چل لے تو اس سے نماز فاسد نہیں ہوتی، بہ وقت ضرورت اتنا چلنے کی گنجائش ہے بہ شرطے کہ سینہ قبلہ کی طرف سے نہ ہٹے۔ (دیکھیں: درمختار مع الشامي: ۲/ ۳۸۸، ط: زکریا)</p><p dir=""RTL"">
	(۳) وقت سے پہلے اذان اسی طرح سنت موٴکدہ پڑھنا مشروع نہیں ہے؛ اس لیے صورتِ مسئولہ میں آپ لوگ مجبوری کی بنا پر سنن قبلیہ جمعہ کا فرض اور چار رکعت سنن بعدیہ ادا کرنے کے بعد پڑھ لیا کریں، پہلی اذان کے بعد چونکہ وقت ہی شروع نہیں ہوتا؛ اس لیے اس وقت پڑھنے سے ذمہ فارغ نہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156631,deoband,عبادات,طہارت
01-Sep-2020,https://darulifta-deoband.com/home/ur/taharah-purity/156496,اگر بلی کنواں میں گر کر مر جائے اور پھول جائے مگر پھٹی نہ ہو تو ایسی صورت میں کنواں کو پاک کرنے کے لیے کیا کرنا ہوگا؟,میرا سوال یہ ہے کہ اگر بلی کنواں میں گر کر مر جائے اور پھول جائے مگر پھٹی نہ ہو تو ایسی صورت میں کنواں کو پاک کرنے کے لیے کیا کرنا ہوگا؟براہ کرم، جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:228-199/D=3/1439</span></p><p dir=""RTL"">
	<span style=""font-size: 12px;"">کنویں میں گر کر مرجانے اور پھول جانے سے کنویں کا سارا پانی نکالا جائے گا۔ إذا وقعت نجاسة في بئر أو مات فیہا حیوان دموي أو انتفخ․․․ ینزع کل مائہا․ (تنویر الأبصار مع رد المحتار: ۱/ ۳۶۸)</span></p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156496,deoband,عبادات,طہارت
30-Aug-2020,https://darulifta-deoband.com/home/ur/taharah-purity/156454,ناپاک کپڑے دھونے کا مکمل طریقہ کیا ہے ؟,میں یہ جاننا چاہتاہوں کہ ناپاک کپڑے دھونے کا مکمل طریقہ کیا ہے ؟ بالخصوص جن پر منی وغیرہ کا نشان ۳ بار دھلنے کے بعد بھی رہ جائے ان کا کیا کیا جاے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:270-295/L=4/1439</span></p><p dir=""RTL"">
	ناپاک کپڑا دھلنے کا طریقہ یہ ہے کہ پاک پانی کے ذریعہ تین مرتبہ دھوکر ہرمرتبہ نچوڑدیا جائے اور تیسری مرتبہ نچوڑنے میں اپنی پوری طاقت استعمال کی جائے کہ اس سے پانی ٹپکنا بند ہوجائے تو کپڑا پاک ہوجائے گا۔منی وغیرہ نجاست کا اثر مثلاً رنگ، بو، تین مرتبہ اچھی طرح دھلنے کے بعد بھی باقی رہے تو وہ پاک ہے، اس کو زائل کرنے کے لیے گرم پانی یا صابون وغیرہ استعمال کرنا ضروری نہیں ہے۔</p><p dir=""RTL"">
	ویطہر محل نجاسة․․․ مرئیة بقلعہا أي بزوال عینہا وأثرہا ولو بمرّة أو بما فوق ثلاث في الأصح ولم یقل بغسلہا؛ لیعمّ نحو ذلک وفرک․ولا یضرّ بقاء أثر کلون وریح فلا یکلف في إزالتہ إلی ماء حار أو صابون ونحوہ․ (تنویر الأبصار: ۱/ ۵۳۵-۵۳۷، کتاب الطہارة/ باب الأنجاس،ط: زکریا) (وکذا في موضع آخر ۱/ ۵۱۵-۵۱۶، کتاب الطہارة/ شامي، ط: زکریا)</p><p dir=""RTL"">
	وإن کانت شیئًا لا یزول أثرہ إلا بمشقة بأن یحتاج في أزالتہ إلی شيء آخر سوی الماء کالصابون لا یکلف بإزالتہ․․․ ویشترط العصر في کل مرة ویبالغ في المرة الثالثة․ (ہندیة: ۱/ ۹۶، الباب السابع في النجاسة وأحکامہا، ط: فیصل)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156454,deoband,عبادات,طہارت
31-Aug-2020,https://darulifta-deoband.com/home/ur/taharah-purity/156356,وضو کرتے وقت سیدھے ہاتھ سے پیر دھونا,وضو کے فرائض میں سے ایک فرض ہے دونو ں پیر ٹخنوں سمیت دھونا ۔سوال یہ ہے کہ پیر دھوتے وقت سیدھے ہاتھ سے پیر دھونا جس میں شہادت کی انگلی بھی استعمال ہو کیادرست نہیں ہے ؟ ہوا یوں کہ آج میں جب مسجد میں مغرب کی نماز کے لیے وضو کر رہا تھا تب ایک حضرت نے مجھے اپنا دایا پیر سیدھے ہاتھ سے دھوتے ہوئے دیکھا تو کہنے لگے یہ درست نہیں ہے کیونکہ شہادت کی انگلی سے پیر نہیں دھوں سکتے ۔ آپ میری اس میں رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:239-203/M=3/1439</span></p><p dir=""RTL"">
	اس بارے میں کوئی صریح جزئیہ نہیں ملا، البتہ پیر کی انگلیوں میں بائیں ہاتھ کی خنصر سے خلال کو مستحب لکھا ہے، اس سے معلوم ہوتا ہے کہ دھونے میں بھی ادب یہی ہے کہ دونوں پیر بائیں ہاتھ سے دھوئے جائیں۔ وفي الرجلین أن یخلل بخنصر یدہ الیسری خنصر رجلہ الیمنی ویختم بخنصر رجلہ الیسری (ہندیہ: ۱/۷۔ الفصل الثاني في سنن الوضوء)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156356,deoband,عبادات,طہارت
31-Aug-2020,https://darulifta-deoband.com/home/ur/taharah-purity/156003,کیا کبوتر کی بیٹ پاک ہے,معلوم یہ کرنا ہے کہ کیا کبوتر کی بیٹ پاک ہے یا ناپاک اور کیا کبوتر کا گوشت کھانا ناجائز ہے یا جائز ہے ؟جزا ک اللہ ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:194-166/M=3/1439</span></p><p dir=""RTL"">
	کبوتر کی بیٹ پاک ہے اور اس کا گوشت کھانا جائز اور حلال ہے۔ وأما خرء ما یوکل لحمہ من الطیور سوی الدجاجة والبطء والإوز ونحوہما فطاہر عندنا کالحمامة والعصفور ونحوہما․ (کبیری)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156003,deoband,عبادات,طہارت
01-Sep-2020,https://darulifta-deoband.com/home/ur/taharah-purity/155999,خاص عضو کو منہ میں لینے سے كیا غسل واجب ہوجائے گا؟,اگر کوئی عورت شوہر کے خاص عضو کو منہ میں لے تو کیا غسل واجب ہوگا؟ اگر ہوگا تو کس پر شوہرپر یا بیوی پر؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 188-111/SN=2/1439</span></p><p dir=""RTL"">
	محض منہ میں لے لینے سے تو غسل کسی پر واجب نہیں ہے؛ البتہ اگر انزال ہو جائے تو غسل واجب ہوگا، اگر دونوں کا انزال ہو جائے تو دونوں پر ورنہ جس کا انزال ہو اس پر غسل فرض ہے۔ یہاں یہ بات بھی قابل ذکر ہے کہ عورت کا شوہر کے عضو خاص کو منہ میں لینا یا شوہر کا بیوی کے منہ میں داخل کرنا گھناوٴنا کام ہے ایسا نہ کرنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",155999,deoband,عبادات,طہارت
31-Aug-2020,https://darulifta-deoband.com/home/ur/taharah-purity/155971,پیشاب کرنے کے بعد ٹیشو پیپر رکھ لیتا ہوں کہ سب پیشاب کے قطرے اسی میں رہیں، نماز كے وقت نكال لیتا ہوں، كیا یہ صحیح ہے؟,حضرت، مجھے پیشاب ٹپکنے کی بیماری ہے، قریب ۱۰/ سال سے کافی علاج کرایا لیکن کچھ کام نہ آیا، ہر بار پیشاب کرنے کے بعد مسلسل قطرے ٹپکتے ہیں، کیا کروں اس کے لئے؟ ابھی کے لیے میں کیا کرتا ہوں، ہر مرتبہ پیشاب کرنے کے بعد ٹیشو پیپر رکھ لیتا ہوں کہ سب پیشاب کے قطرے اسی میں رہیں، اور جب نماز کا وقت آتا ہے تب وہ ٹیشو پیپر نکال کے وضو کرکے پڑھ لیتا ہوں، کیا یہ صحیح ہے؟ اگر صحیح نہیں! تو صحیح طریقہ کیا ہے؟ براہ کرم بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:130-87/sd=2/1439</span></p><p dir=""RTL"">
	صورت مسئولہ میں آپ پیشاب کے بعد استبراء کیا کریں ،یعنی اس بات سے اطمینان کر لیا کریں کہ پیشاب کے قطرے آنا بند ہوگئے ہیں۔علماء نے استبراء کے مختلف طریقے لکھے ہیں۔ یا تو آدمی چلے یا کھنکار ے یادائیں پیر کو بائیں پر لپیٹے یاعضو کو نیچے کی جانب سے سپاری تک ہلکا سا نچوڑے ۔غرض یہ کہ جس طرح بھی طبیعت مطمئن ہوجائے ؛ کیونکہ لوگوں کی عادت مختلف ہوتی ہیں، اس لئے کسی کیفیت کی قید نہیں ہے ؛ بلکہ طبیعت کا مطمئن ہوجانا اصل ہے اور اس کے لیے ٹشو پیپر کا استعمال بھی بہتر ہے ؛ لیکن ٹشو پیپر نکالنے کے بعد دوبارہ استنجاء کرلینا چاہیے ، تاکہ ہر طرح سے اطمینان ہوجائے ۔</p><p dir=""RTL"">
	یلزم الرجل الاستبراء حتیٰ یزول أثر البول ویطمئنَّ قلبہ علیٰ حسبِ عادتہ،إما بالمشی أو التنحنح أو الاضطجاع أو غیرہ۔ (نورالإیضاح:۲۹، فصل فی الاستنجاء، ط:مکتبہ بلال، دیوبند) والاستبراء واجب حتی یستقرّ قلبہ علی انقطاع العود، کذا فی “الظہیریة” قال بعضہم: یستنجی بعد مایخطو خطوات، وقال بعضہم:یرکض برجلہ علی الأرض، ویتنحنح ویلفّ رجلہ الیمنیٰ علی الیسریٰ وینزل من الصعود إلی الہبوط، والصّحیح أن طباع النَّاس مختلفة، فمتیٰ وقع فی قلبہ أنّہ تمَّ استفراغ مافی السَّبیل یستنجی، ہکذا فی “شرح منیة المصلّی”لابن أمیر الحاجّ و“المضمرات” (ہندیہ:۱/۱۰۴، فصل فی الاستنجاء، ط:اتحاد، دیوبند/وکذا فی البحر الرائق:۱/۴۱۷،باب الانجاس، ط:المکتبة التھانویة، دیوبند) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",155971,deoband,عبادات,طہارت
01-Sep-2020,https://darulifta-deoband.com/home/ur/taharah-purity/155770,سو کر اٹھنے کے بعد کن حالات میں غسل فرض ہو تا ہے ؟,سو کر اٹھنے کے بعد کن حالات میں غسل فرض ہو تا ہے ؟ اور غسل میں ناک میں پانی کہا تک ڈالنا ہے ؟ کیا سانس کے ساتھ پانی اندر کھینچنا ہے یا ہاتھ سے پانی ڈالنا ہے اور کلی کرنے میں کیا حلق میں پانی جانا ضروری ہے غرارے کر کے پانی حلق تک پہچانا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:150-127/M=2/1439</span></p><p dir=""RTL"">
	سوکر اٹھنے کے بعد کپڑے یا بدن پر تری معلوم ہو اور یقین یا گمان غالب ہوجائے کہ یہ منی ہے یامنی، مذی یا ودی کے بارے میں شک ہو لیکن احتلام (شہوانی خواب دیکھنا) یاد ہو تو ایسی صورت میں غسل واجب ہوجاتا ہے۔</p><p dir=""RTL"">
	(۲) غسل فرض میں ناک کی نرم ہڈی تک پانی پہنچانا ہے چاہے سانس کے ذریعہ پانی اندر تک کھینچ کر ہو یا ہاتھ سے پانی ڈال کر ہو۔</p><p dir=""RTL"">
	(۳) کلی اس طرح کرنا ہے کہ پانی منھ کے سارے حصے میں پہنچ جائے، حلق میں پانی پہنچانا ضروری نہیں لیکن اگر روزہ نہیں ہے تو کلی میں مبالغہ کرنا مسنون ہے، یعنی غرغرہ کے ذریعہ پانی پہنچانا بہتر ہے۔ وإن رأی بللاً إلا أنہ لم یتذکر الاحتلام، فإن تیقن أنہ ودي لا یجب الغسل وإن تیقن أنہ مني یجب الغسل إلخ (ہندیہ) حدیث میں ہے: أسبغ الوضوءَ وخَلِّل بین الأصابع وبَالِغ في الاستنشاق إلا أن تکون صائمًا (ترمذي)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",155770,deoband,عبادات,طہارت
31-Aug-2020,https://darulifta-deoband.com/home/ur/taharah-purity/155697,پيشاب سے نم كپڑے كو ہاتھ لگانے سے كیا ہاتھ ناپاك ہوجائے گا؟,صبح بیڈ سے بچے کو اٹھاکے اس کے پینٹ کو ہاتھ لگایا تاکہ پتہ لگ سکے کہ کہی پیشاپ تو نہیں کیا۔ لیکن پینٹ کی نمی سے محسوس ہوا کہ بچے نے دیر پہلے پیشاپ کیا تھاجس کی نمی باقی تھی۔ اب جو ہاتھ ا س نمی کو لگایا ہے اس سے یہ ہاتھ تو پلید نہیں ہوگا۔ اور اگریہ ہاتھ کسی اور چیزکو لگے اس کا کیا حکم ہوگا۔ رہنمائی فرمائیں۔ شکریہ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:163-140/B=3/1439</span></p><p dir=""RTL"">
	اگر محض پینٹ کی نمی محسوس ہوئی ہاتھ میں پیشاب کا اثر یعنی تری نہیں لگی تو ہاتھ پاک ہے اور جس کو ہاتھ لگایا وہ بھی پاک ہے اور اگر ہاتھ میں پیشاب کی تری لگ گئی ہے تو ہاتھ ناپاک ہوگیا اور جس چیز کو اس ہاتھ سے چھوا وہ بھی ناپاک ہوگئی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",155697,deoband,عبادات,طہارت
01-Sep-2020,https://darulifta-deoband.com/home/ur/taharah-purity/155683,کپڑا پاک کر نے کا طریقہ,اگر ناپاک کپڑے کے ناپاک حصہ کو جو عموما منی کے قطرے ہوتے ہیں جو پائجامہ کے خستخ والے حصہ پر لگتے ہیں تو اگر اس حصہ کو تین دفعہ پاک کر لیا جاے ٴ تو پھر پورے پائجامہ کو تین پانی میں نکالنا ضروری ہے یا بغیر نکالے بھی پاک ہو جا ئے گا اگر نکالنا ہے تو کتنی دفعہ نکالنا ہوگا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:141-83/L=2/1439</span></p><p dir=""RTL"">
	اگر نجاست لگی جگہ کو تین مرتبہ دھوکر ہرمرتبہ اچھی طرح نچوڑدیا تو پائجامہ پاک ہوگیا، پورے پاجامہ کو دھونا ضروری نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",155683,deoband,عبادات,طہارت
01-Sep-2020,https://darulifta-deoband.com/home/ur/taharah-purity/155639,پیبشا كرنے كے کچھ دیر بعد تک پیشاب کا قطرہ نکلتا رہتاہے؟,مجھے پیشاب کی تکلیف ہے، میں جب بھی پیشاب کرتاہوں ، اس کے بعد کچھ دیر تک پیشاب کا قطرہ نکلتا رہتاہے، کچھ دس پندرہ منٹ تک ، اس کا کیا علاج ہے ؟ یا پھر اس تکلیف کی وجہ سے اپنے آپ کو کیسے پاک کرنا ہے؟ (۲) دوسری بات میں جب نہانے کو جاتاہوں تو مجھے نہانے کے لیے لگ بھگ 45منٹ یا ایک گھنٹہ لگتا ہے ، اس کا کیا علاج ہے؟ (۳) تیسری بات یہ ہے کہ ناپاک کپڑے کو کیسے پاک کرناچاہئے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:160-89/L=2/1439</span></p><p dir=""RTL"">
	(۱)علاج کے لیے تو آپ کسی ماہر حکیم سے رابطہ کریں ؛البتہ جب تک پیشاب کے قطرات نکلتے رہتے ہیں اس وقت آپ عضو پر ٹیشو پیپر یا کوئی کپڑا لگالیں اور جب یقین ہوجائے کہ قطرات کا آنا بند ہوگیا ہے تو اس کو ہٹا کر دھو لیا کریں اور نماز کے وقت اس کا خیال رکھا کریں کہ نماز شروع ہونے سے اتنی دیر پہلے فارغ ہوجائیں تاکہ طہارت کے ساتھ نماز ادا کرسکیں۔</p><p dir=""RTL"">
	(۲) اس کا علاج بس یہی ہے کہ آپ کو جب یقین ہوجائے کہ میں نے غسل اچھی طرح کرلیا ہے توغسل کرنا بند کردیں زیادہ سے زیادہ دس پندرہ منٹ میں آدمی اس طرح غسل کرلیتا ہے کہ طہارت حاصل ہوجاتی ہے ؛اس لیے اس کے بعد غسل کرنا بند کردیں کچھ دن اس طرح کرلیں گے تو ان شاء اللہ حالت کی اصلاح ہو جائے گی۔</p><p dir=""RTL"">
	(۳)ناپاک کپڑے کو پاک کرنے کا طریقہ یہ ہے کہ تین مرتبہ کپڑے کو پاک پانی سے دھوکر اس طرح نچوڑ دیا جائے کہ قطرہ کا ٹپکنا بند ہوجائے ،اور تیسری مرتبہ خوب طاقت سے نچوڑا جائے اس طرح کرلینے سے کپڑا پاک ہو جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",155639,deoband,عبادات,طہارت
01-Sep-2020,https://darulifta-deoband.com/home/ur/taharah-purity/155570,مذی سے پاکی حاصل کر نے کا طریقہ,"پیشاب کے بعد مذی نکل آنے پر اور ہتھیلی کے گھراؤ سے زیادہ پھیلنے پر کپڑے کے اس حصہ کو دھو کر پاک کرنا ہے اور اس سے کم مقدار نکلی ہو تو صرف وضو ٹوٹتا ہے ۔ میں نے مسئلہ یوں پڑھا ہے کہ اس میں عضو خاص پر پانی بہانے کا حکم نظر نہیں آیا۔ سوال یہ ہے کہ ۱)نماز کے وقت سے آدھا ایک گھنٹہ قبل طہارت سے فارغ ہو نے بعد عضو خاص کے ساتھ ٹیشو پیپر یا روئی (اتنی مقدار میں جس سے اس کی تری کا اثر کپڑے پر نہ ہو) رکھ کر نماز کے وقت اس پیپر یا روئی کو نکال کر عضو خاص پر ""بنا پانی بہاے ٴ ""وضو کر کے نماز ادا کرلیں تو نماز ادا ہو جائگی یا نہیں؟ ۲)نماز کے وقت سے آدھا ایک گھنٹہ پہلے طہارت سے فارغ ہوکر نماز کے وقت انڈرویر اتار کر عضو خاص پر بنا پانی بہاے ٴ وضو کرکے نماز پڑھ سکتے ہیں یا نہیں یا پھر پانی بہانا ضروری ہے ؟ براہ کرم جواب مرحمت فرمائیں۔","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:137-172/B=3/1439</span></p><p dir=""RTL"">
	مذی نکلنے پر خواہ کم نکلی ہو یا زیادہ، وضو بہرحال ٹوٹ جائے گا۔ اور کپڑا بھی ناپاک ہوجائے گا، اس حصہ کا دھونا اور استنجا کرکے دوبارہ وضو کرنا ضروری ہے، اگر ہتھیلی کی گہرائی کے بقدر یا اس سے کم اس کا پھیلاوٴہے اور کسی وجہ سے دھوئے بغیر پڑھ لی تو کراہت کے ساتھ نماز ہوجائے گی۔ شریعت نے اتنی مقدار کے عفو کا درجہ دیا ہے اور اگر ایک ہتھیلی کی مقدار سے زیادہ مذی پھیل گئی ہے تو اس کپڑے میں نماز نہ ہوگی اسے بہرحال دھونا ضروری ہے۔</p><p dir=""RTL"">
	(۱) جی ہاں بنا پانی بہائے نماز ادا کرلے تو نماز صحیح ہوجائے گی۔</p><p dir=""RTL"">
	(۲) اگر مذی نکلی تو ہتھیلی کی گہرائی سے زیادہ کی صورت میں عضو خاص کو اور انڈرویر کو بھی دھونا ضروری ہے اس کے بعد وضو کرکے نماز ادا کرسکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",155570,deoband,عبادات,طہارت
01-Sep-2020,https://darulifta-deoband.com/home/ur/taharah-purity/155463,gusul waajib,"assalamualaikum warahmatullahi wabarakatuh. mufti sahab 1)mai raat ko sota hoon toh subah ko jaagne par dekhta hoon ke mere innerwear (drawer) ka kuch hissa ya phir kuch usse jyaada hissa tar hota hai ,geela hota hai toh kya mere oopar gusul karna farz hoga. 2)oopar jo maine bayaan kiya ye tari kya hai ? 3)halaanke mai toh koyi bhi shahwaani khwaab nahi dekhta phir bhi aisa hota hai , toh kya is haal me gusul karna farz hai ? 3)kabhi aisa hota hai ki neend ki haalat me aazoo e khaas me harkat se nikalta hai , ye kya kya hai? ye sab ki tafseel batlayen . Jazakallahukhairah.","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:112-90/M=2/1439</span></p><p dir=""RTL"">
	(۱تا ۴) نیند سے بیدار ہونے کے بعد کپڑے یا جسم پر تری محسوس ہو اور یقین ہوجائے کہ یہ منی کی تری ہے تو چاہے نیند میں شہوانی خواب دیکھنا یاد ہو یا نہ ہو بہرصورت غسل واجب ہے اور اگر تری کے متعلق یقین ہوجائے کہ یہ مذی یا ودی ہے اور احتلام یاد نہ ہو تو ایسی صورت میں غسل واجب نہیں لیکن اگر خواب یاد ہو اور تری کے بارے میں شک ہو کہ منی ہے یا ودی ہے یا مذی ہے تو اس صورت میں بھی غسل واجب ہے اورخواب یاد نہ ہو اورمنی وغیرہ کا شک ہوتب بھی احتیاطا اس صورت میں غسل واجب ہے۔ وإن رأی بللاً إلا أنہ لم یتذکر الاحتلام إن تیقین أنہ مني یجب الغسل ․․․ وإن شک أنہ منی أو مذی قال أبو یوسف - رحمہ اللہ تعالی -: لا یجب الغسل حتی یتیقن بالاحتلام، وقالا: یجب. ہکذا ذکرہ شیخ الإسلام (ہندیہ) مجمع الأنہر میں ہے: وفرض لرؤیة مستیقظ لم یتذکر الاحتلام بللاً ولو مذیا عند الطرفین خلافا لہ أی لأبی یوسف لہ أن الأصل براء ة الذمة فلا یجب إلا بیقین وہو القیاس، ولہما أن النائم غافل، والمنی قد یرق بالہواء فیصیر مثل المذی فیجب علیہ احتیاطا․ (مجمع الأنہر: ۱/ ۲۳)</p><p dir=""RTL"">
	کبیری میں ہے: أما إذا لم یتذکر الاحتلام وتیقن أنہ مني أو شک ہل ہو مني أو مذي فکذلک یجب علیہ الغسل في ہاتین الحالتین أیضًا إجماعًا للاحتیاط (کبیري)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",155463,deoband,عبادات,طہارت
