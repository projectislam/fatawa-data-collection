issued_at,link,title,question,answer,fatwa_number,dar_ul_ifta,category_level_1,category_level_2
09-May-2022,https://darulifta-deoband.com/home/ur/inheritance-will/611836,ایك بیوی اور تین بیٹیوں كے درمیان وراثت كی تقسیم,"سوال : میرا ایک ہی بھائی تھا جو فوت ہوگیا ہے۔ابو پہلے ہی وفات پا چکے ہیں۔ہم تین بہنیں ہیں۔ہماری امی حیات ہیں۔بھائی کی ایک بیوی ہے۔لیکن اولاد کوئی نہیں۔ہمارا ایک ہی گھر ہے جو بھائی کے نام تھا۔
برائے مہربانی ہم سب کا جائیداد میں حصہ بتا دیں۔شکریہ","<p>بسم الله الرحمن الرحيم</p><p> </p><p>Fatwa: 1101-149/TB=10/1443</p><p>&nbsp;اگر وہ گھر باپ نے ابنی كمائی سے بنایا تھا اور پیار محبت میں بیٹے كے نام كردیا تھا تو گھر كا مالك باپ ہی رہا۔ باپ كے انتقال كے بعد اب وہ تركہ بن گیا‏، اور ان كے تمام جائز ورثہ كے لیے شرعی اعتبار سے تقسیم ہوگا۔ مكان كی موجودہ مالیت نكالی جائے اور پھر اسے از روئے شرع 1560سہام پر تقسیم كیا جائے گا جس میں آپ كی ماں كو 279 سہام ملیں گے اور تینوں بہنوں میں سے ہرایك كو 385-385-385 سہام ملیں گے‏، اور بھائی كی بیوی كو 126 سہام ملیں گے</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611836,deoband,معاملات,وراثت ووصیت
09-May-2022,https://darulifta-deoband.com/home/ur/inheritance-will/611381,ایک بھائی کا دوسرے بھائی کے ذاتی کمائی میں حصہ مانگنا,"سوال یہ ہے کہ ہم دو بھائی ہیں ۔ میں نے سرکاری ملازمت اختیار کی اور میرا بھائی بے روزگار تھا ۔ میں اپنی تنخواہ بھائی کو دیتا تھا وہ اس سے گھر کا خرچ وغیرہ چلاتا تھا اور گھر پر رہتا تھا ۔میں نے اس کو ایک کار بھی خرید کر دی جسے وہ بطور ٹیکسی کبھی کبھار چلاتا تھا ۔اس کی کفالت اور سکی فیملی کی کفالت 90 فیصد میں نے زمہ لی تھی جس میں میری بیوی کی حق مہر کے زیورات تک خرچ ہوۓ ۔بھائی کو بمع فیملی عمرہ بھی کروایا ۔والدین کو بھی میں نے حج اور عمرے کرواۓ اللہ تعالیٰ کے فضل و کرم سے ۔جس گھر ہم رہتے ہیں وہ اشتراکی ہے اور اس کی کنسٹرکشن اور مرمت بھی 90 فیصد میں نے کروائی ہے بھائی کا اس میں صرف ایک عدد کمرہ اس کا ذاتی ہے ۔ میں ریٹائرڈ ہوگیا اور ریٹائرمنٹ کے بعد والد محترم نے7 مرلہ کا ایک غیر آباد پلاٹ مجھے دیدیا اور اس پلاٹ پر میں نے اپنی فیملی کے لیے علیحدہ گھر تعمیر کروا یا ۔جس میں بھائی نے معاونت تو درکنار مبارکباد تک نہیں دی ۔میں اپنی فیملی سمیت نئے گھر میں شفٹ ہوگیا ہوں اور بھا ئی والدین کے ساتھ بڑے گھر میں رہ رہا ہے اشتراکی گھر سے علیحدہ کرتے وقت والد مخترم اور بھائی نے مجھ ایک عدد پلاٹ دی تھی تاکہ میں اسے بیچ کر اپنے لیے نیا گھر تعمیر کرواسکوں ۔اس پلاٹ کے بیچنے سے میرا گھر تعمیر نہیں ہوسکتا تھا اس لئے میں نے اپنی پنشن کی رقم سے گھر تعمیر کروادی اور والد محترم کا دیا ہوا پلاٹ نہیں بیچا۔ایک سال گزرنے کے بعد میرے والد صاحب نے مجھ سے پلاٹ واپس لے لیا اور بھائی اور والد صاحب نے صاف انکار کر دیا کہ یہ آپ کا نہیں بنتا ۔پھر میں نے مطالبہ کردیا کہ مجھے اشتراکی گھر میں آباد کاری کا رقم لوٹا دو جس سے والد صاحب اور بھائی دونوں انکار کر رہے ہیں میں نے ملازمت کے دوران اپنے بچوں کے لیے ایک عدد پلاٹ علیحدہ سے لی تھی اور اپنے بیوی کو دوبارہ اس کا حق مہر میں سونا خرید کر دیں دیا تھا۔ اب بھا ئی اس میرے ذاتی خریدے ہوۓ پلاٹ میں بھی اپنا حصہ کا مانگ رہا ہے۔اور وہ اس لیے مانگ رہا ہے کہ میں ان سے مشترکہ گھر کی تعمیرات کامعاوضہ کا مطالبہ نہ کرسکوں اور میرے بیوی کے حق مہر کے سونا میں بھی دعویٰ کر رہا ہے۔تاکہ میں میں اپنی بیوی کا خرچ شدہ حق مہر کا مطالبہ نہ کر سکوں ۔ اگر چہ بھائی کے بیوی کو 3 تولہ سونا میرے والد محترم نے دلوایا تھا اس کی شادی کے موقع پر اور میں نے اپنی بیوی کو خود اپنے پیسوں سے خرید کر دیا تھا ۔میرا پہلا سونا مشترکہ گھر میں خرچ ہوگیا اور بھائی کا محفوظ رہا۔
میرا پہلا سوال یہ ہے کہ کیا شریعت مطہرہ کے اعتبار سے میرا بھائی میرے ذاتی کمائی میں حصہ مانگنے کا حقدار ہوسکتا ہے۔ میرا دوسرا سوال یہ ہے کہ والد صاحب نے مجھےجو پلاٹ ہبہ دیا تھا مشترکہ گھر میں آبادکاری کے عوض میں اور ایک سال میرے قبضہ میں بھی رہا کیا مجھ سے واپس لے سکتا ہے۔ قرآن و سنت کے حوالےسے رہنمائی فرمائیں۔ جزاکم اللہ خیرا","<p>بسم الله الرحمن الرحيم</p><p> </p><p>Fatwa: 110-148/TB=10/1443</p><p>&nbsp;(1)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; آپ كی ذاتی كمائی میں آپ كا بھائی حصہ مانگنے كا حق دار نہیں ہے‏، صرف آپ ہی اپنی كمائی كے مالك ہیں۔</p><p>(2)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; جو پلاٹ والد صاحب نے آپ كو دیا تھا اور سال بھر تك آپ كے قبضہ میں رہا‏، تو اب اسے واپس لینا والد صاحب كے لیے جائز نہیں‏، جو ہبہ تام ہوجائے اس كو واپس لینا شرعاً جائز نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611381,deoband,معاملات,وراثت ووصیت
13-Apr-2022,https://darulifta-deoband.com/home/ur/inheritance-will/611305,سسر كی جانب سے ملنے والی رقم كا مالك بیٹی یا داماد؟,سوال : میرے سسر کی وفات ہوگئی، وراثت تقسیم ہوئی ،میرے بیوی کو وراثت کا اپنا حصہ زمین میں اور نقد 27 لاکھ رقم ملی، میری بیوی نے زبانی اختیار مجھے دیا۔ اخیرمیں جب مجھے حقیقت میں پتہ چلا کہ بیوی کے سرمایہ اور زمین کا اختیاری مالک میں نہیں ہوں ۔ صرف عارضی مالک مجھے بنایاہے تو میں نے اپنی بیوی کوبتائے بغیر اپنے ساتھ یہ فیصلہ کیا کہ میں سرمایہ نقد کرکے بیوی کے حوالے کروں گا ۔ شکر ،الحمدللہ ،ابھی میں نے سرمایہ پورا کیاہے اور بیوی کے حوالے کرنے جارہاہوں ۔ سوال یہ ہے کہ میرے سسر نے اپنی زندگی میں ہم کو اپنے گھر بلاکر کئی بارمیں تقریباٹوٹل 6 لاکھ روپے ہمیں دیئے ہیں، سسر کی وفات ہونے کے بعد میں نے اپنی بیوی سے پوچھاکہ ہم کو 6 لاکھ ملی ہوئی رقم کس چیز کی تھی ؟( آپ کے حق کاحصہ تھا ، زکا ت تھا یا خیرات تھا تو میری بیوی نے بتایا کہ میرے حق کا حصہ نہیں تھا آپ کو ملنے والی رقم یا زکات تھی اور یا خیرات تھا ۔ تو کیا یہ 6 لاکھ روپے میرے ہوئے ؟یا میری بیوی کا حق ہے َ ؟جیسے کہ وراثت کی رقم اب میں اپنے بیوی کوواپس دے رہاہوں ۔,"<p>بسم الله الرحمن الرحيم</p><p> </p><p>Fatwa: 1031-766/M=09/1443</p><p>&nbsp;آپ كے سسر نے اپنی زندگی میں كئی مرحلوں میں جو رقم آپ كو دی ہے اگر وہ ہدیۃً دیتے تھے یا صدقہ نافلہ كے طور پر دیتے تھے یا آپ مستحق زكاۃ ہوتے تھے اور وہ زكاۃ یا واجبی خیرات كے طور پر دیتے تھے تو آپ اس رقم كے مالك ہوگئے وہ بیوی كا حق نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611305,deoband,معاملات,وراثت ووصیت
07-Apr-2022,https://darulifta-deoband.com/home/ur/inheritance-will/610876,اولاد نہ ہونے كی صورت میں بیوی كو چوتھائی حصہ ملے گا,سوال : میں یہاں کینیڈا میں رہتی ہوں میرے شوہر کے انتقال کے بعد یہاں کے قانون کے مطابق میرے شوہر کی چھوڑی ہوئی تمام جائیداد جس میں ہمارا رہائشی فلیٹ ، گاڑی اور کچھ بینک بیلنس شامل ہے یہاں کی حکومت کے قانون کے تحت سب کی قانونی وارث مجھے بنایا گیا اب ان تمام چیزوں کی میں واحد قانونی وارث ہوں کیونکہ ہماری کوئی اولاد نہیں ہے میرے تمام سسرالی رشتے دار بھی یہاں کینیڈا میں ہی مقیم ہیں اور بہت اچھے سے سیٹ ہیں۔ سوال یہ ہے کہ جن چیزوں کے لیے یہاں کی ریاست مجھے قانونی طور پر واحد مالک قرار دے چکی ہے تو کیا ایسی صورت میں میری ملکیت کی چیزوں میں میرے مرحوم شوہر کے بہن بھائی اور والدہ کا ترکہ بنتا ہے؟,"<p>بسم الله الرحمن الرحيم</p><p> </p><p>Fatwa: 942-801/B=09/1443</p><p>&nbsp;كناڈا كے قانون كے مطابق توآپ اپنے شوہر مرحوم كے كل تركہ كی مالك ہوگئیں۔ مگر قرآن پاك میں ہے كہ اولاد نہ ہونے كی صورت میں بیوی كو چوتھائی حصہ ملے گا‏، ماں كو چھٹا حصہ ملے گا‏، باقیماندہ بھائی بہنوں میں للذكر مثل حظ الأنثيين تقسیم ہوجائے گا۔ آپ شریعت كے مطابق مذكورہ صورت میں شوہر كے تركہ كی مالیت میں آپ صرف ایك چوتھائی مالیت كی حقدار ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",610876,deoband,معاملات,وراثت ووصیت
13-Apr-2022,https://darulifta-deoband.com/home/ur/inheritance-will/610737,آبا واجداد كی كتابوں كو كس طرح تقسیم كرنا چاہیے؟,کیا فرماتے ہیں علما کرام کہ ایک شخص جس نے اپنے پیچھے کتب کا ایک نادر و نایاب ذخیرہ چھوڑا ہے۔ اس ذخیرہ میں اس شخص کی اپنی کتب کے ساتھ ساتھ اس کے آباؤاجداد کی کتب بھی ہیں جو نادر و نایاب ہونے کے ساتھ ساتھ قلمی بھی ہیں۔ آباؤاجداد کی کتب اس شخص کے ایک بیٹے نے سنبھال رکھی ہیں جس کا اس نے باقاعدہ خیال رکھا اور جو اس کے پاس نہیں تھیں وہ دیمک نے چاٹ لیں۔جب کہ اس شخص کی اپنی ذاتی کتب اس کے دوسرے بیٹے نے سنبھال رکھی ہیں ۔ کچھ اختلافات کی وجہ سے ایک بیٹا کہتا ہے کہ آباؤاجداد کی کتب تقسیم ہونی چاہیں۔ آباؤاجداد کے ورثاء سینکڑوں ہیں۔ آیا ان کتب کو تقسیم کرنا چاہیے یا نہیں اگر تقسیم کیا جائے تو کیسے؟,"<p>بسم الله الرحمن الرحيم</p><p> </p><p>Fatwa: 1124-217/TL-9-1443</p><p>&nbsp;آباء و اجداد کی کتب ان کی میراث ہے،اگر ورثاء ان سے استفادہ کرنے کے اہل ہوں تو نمبر وار ان سے استفادہ کریں گے، اور اگر تقسیم کرنا چاہتے ہیں تو پھر ان کی تقسیم قیمت کے اعتبار سے ہوگی، اگر رقم تقسیم کرنا چاہیں تو مارکیٹ میں ان کی مالیت لگائی جائے اور اگر کتابوں کی صورت میں تقسیم کرنا چاہیں تو ہر ہر کتاب کی مالیت لگاکر پورے پورے سیٹ کے اعتبار سے تقسیم کی جائے، ایسی تقسیم نہ کی جائے کہ سیٹ خراب ہواگر ہر ایك كو مكمل سیٹ نہ مل سكے تو جومكمل سیٹ لےتو دوسرا اسی قیمت كی كوئی كتاب یا سیٹ لے لے یا وہ دوسروں كو زائد قیمت دیدے۔</p><p>""لا تقسم الكتب بين الورثة ولكن ينتفع بها كل واحد بالمهايأة ولو أراد واحد من الورثة أن يقسم بالأوراق ليس له ذلك ولا يسمع هذا الكلام منه ولا تقسم بوجه من الوجوه، ولو كان صندوق قرآن ليس له ذلك أيضا وإن تراضوا جميعا فالقاضي لا يأمر بذلك ولو كان مصحف لواحد وسهم من ثلاثة وثلاثين سهما منه للآخر فإنه يعطى يوما من ثلاثة وثلاثين يوما حتى ينتفع ولو كان كتابا ذا مجلدات كثيرة كشرح المبسوط فإنه لا يقسم أيضا ولا سبيل إلى القسمة في ذلك، وكذا في كل جنس مختلف، ولا يأمر الحاكم بذلك ولو تراضيا أن تقوّم الكتب ويأخذ كل واحد بعضها بالقيمة بالتراضي يجوز وإلا فلا كذا في جواهر الفتاوى."".(الفتاوى الهندية: كتاب القسمة، الباب في بيان كيفية القسمة (5/ 205)، ط. رشيديه)""وفي الجواهر: لا تقسم الكتب بين الورثة، ولكن ينتفع كل بالمهايأة، ولا تقسم بالأوراق ولو برضاهم، وكذا لو كان كتابا ذا مجلدات كثيرة، ولو تراضيا أن تقوّم الكتب ويأخذ كل بعضها بالقيمة لو كان بالتراضي جاز وإلا لا خانية"".(حاشية ابن عابدين على الدر المختار: كتاب القسمة (6/ 261)، ط. سعيد) وإذا قسم الدور فإنه يقسم العرصة بالذراع ويقسم البناء بالقيمة ويجوز أن يفضل بعضهم على بعض لفضل قيمة البناء والموضع لأن المعادلة في القسمة بين الأنصباء واجبة صورة ومعنى ما أمكن وإذا لم يمكن اعتبار المعادلة في الصورة تعتبر المعادلة في المعنى.[الفتاوى الهندية 5/ 209]</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",610737,deoband,معاملات,وراثت ووصیت
29-Mar-2022,https://darulifta-deoband.com/home/ur/inheritance-will/610685,شوہر کی طرف سے بیوی کو جو سونا دیا جائے ، وہ کس کی ملک ہے ؟,سوال زید نے شادی میں اپنی بیوی کو پانچ 5 تولہ سونا دیا اب شادی کے بعد اس سونے پر كس کا حق ہے۔ زید کے والدین کا حق ہے۔ يا بیوی کا حق ہے۔یہ خد زید کا حق ہے۔ برائے مہربانی وضاحت کے ساتھ جواب مرحمت فرمائیں آپ کی عین نوازش ہوگی۔,"<p>بسم الله الرحمن الرحيم</p><p> </p><p>Fatwa: 654-364/D-Mulhaqa=8/1443</p><p>&nbsp;زید نے شادی کے موقع پر بیوی کو جو سونا دیا ہے، اگر وہ بیوی کو مالک بناکر دیا ہے جیساکہ عموما شوہرکی طرف سے بیوی کو کچھ سونا مالک بناکر ہی دیا جاتا ہے تو یہ سونا بیوی کی ملک ہوگا ، اس میں زید اور اس کے والدین کا حق نہیں ہوگا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",610685,deoband,معاملات,وراثت ووصیت
27-Mar-2022,https://darulifta-deoband.com/home/ur/inheritance-will/610594,بغیر قبضہ كے ہبہ وغیرہ كا حكم,"الاستفتاء، کیا فرماتے ہیں علمائے کرام درج ذیل مسئلہ کے بارے میں۔ قرآن و سنت کی روشنی میں راہنمائی فرما ئیں: ہم تین بھائی اور دو بہنیں ہیں ،میرے والدِ محترم ملازم پیشہ تھے دورانِ ملازمت انہوں نے راولپنڈی میں دس مرلہ پلاٹ خریدا اور اس پر ایک مکان تعمیر کیا ۔ اور ایک عدد پلاٹ خرید کر والدہ محترمہ کے نام ٹرانسفر کر دیا۔جب مذکورہ مکان کی تعمیر مکمل ہو گئی تومیرے بڑے بھائی کے مشورہ پر والد صاحب نے مذکورہ مکان اور والدہ صاحبہ کا پلاٹ فروخت کیا اور )فروخت شدہ مکان اور پلاٹ سے حاصل شدہ رقم کے ساتھ دیگر جمع شدہ رقم بھی شامل تھی سب کو ملا کر( اسلام آباد میں ایک کنال رقبہ کا پلاٹ خریدا اور نیا مکان تعمیر کیا تمام رقم اس نئے مکان کی تعمیر پر صرف کر دی۔والد صاحب نے مذکورہ مکان کی رجسٹری تین بھائیوں کے نام بحصۂ برابر کر دی ۔ اب والدِ محترم کا 21 جنوری 2022 کو انتقال ہو چکا ہے۔ تین بھائیوں میں سے ایک بھائی والدہ کے ساتھ اسی مکان میں رہائش پذیر ہ ے ۔دوسرا بھائی جرمنی میں رہائش پذیر ہے جو کبھی کبھار فیملی کے ساتھ پاکستان آتاہے اور اسی گھر میں چند دن قیام کر کے واپس چلا جاتا ہے۔جب کہ تیسرا بھائی ) بڑا بھائی(اپنی فیملی کے ہمراہ علیٰحدہ کرائے کے مکان میں رہائش پذیر ہے۔ گھر میں استعمال کے تین سے چار کمرے جو کامن استعمال می ں ہیں ۔تین بھائیوں کے نام رجسٹری ہونے کے باوجود کسی طرح کی کوئی تقسیم، نشاندہی یا باؤنڈری وال یا دیوار وغیرہ نہیں کی گئی ہے بلکہ تینوں بھائیوں ، والد صاحب اور والدہ کی مشترکہ رہائش شمار کی جاتی رہی ہے ۔ والد صاحب کی وفات کے بعد میرے بڑے بھائی نے یہ مسئلہ اٹھایا ہے کہ اس نے مختلف مواقع پر اس گھر کی تعمیرمیں -/ 36،00،000 لاکھ روپے خرچ کیے ہیں اور یہ پلاٹ 12 لاکھ روپے کا خریدا گیا تھا لہٰذا اُس کے ہر لحاظ سے مکان کی موجودہ قیمت اور پلاٹ کے تہائی حصہ پر حق ہے۔ یہاں یہ امر قابلَ ذکر ہے کہ بڑے بھائی نے مکان پر یہ رقم خرچ کرتے ہوئے کبھی اس بات کا اظہار نہیں کیا کہ یہ رقم سب پر قرض ہے بلکہ اپنی مرضی سے مکان کی تعمیر پر خرچ کی اور اب بضد ہے کہ اس کے پاس تمام رسیدیں اور ریکارڈ موجود ہے ۔ صورتِ مذکورہ کے اعتبار سے درج ذیل امور کے بارے میں راہنمائی فرمائیں :
1 ۔ والدہ صاحبہ نے اپنے فروخت شدہ پلاٹ کی رقم بھی اسی مکان کی تعمیر میں خرچ کی تھی اب ترکہ کی تقسیم میں ان کا حصہ کتنا ہو گا ؟
2 ۔ دو بہنوں کا حصہ کیا ہو گا۔ جب کہ مکان کی رجسٹری تین بھائیوں کے نام کی گئی تھی اور والد صاحب کی حیات میں انھوں نے کبھی اپنے حصہ کا مطالبہ بھی نہیں کیا ؟
3 ۔ اگر والدہ اسی گھر میں رہائش اختیار کرنا چاہیں اور دوسرے دو بھائی اس گھر کو فروخت کرنے یا اپنی ملکیت کو جتلانا نہیں چاہتے تو والدہ کے شرعی حقوق کیا ہوں گے ؟
4 ۔ کیا بڑا بھائی موجودہ قیمت کے اعتبار سے اپنے سابقہ خرچ شدہ رقم کا مطالبہ کرنے میں حق بجانب ہے۔ 5 ۔ بڑے بھائی نے والد صاحب کی حیات میں اپنی مذکورہ خرچ شدہ رقم کا مطالبہ کیا ہو لیکن انھوں نے اس کے اس مطالبہ کو خاطر میں نہ لایا ہو تو اس کی صورت کیا ہو گی؟","<p>بسم الله الرحمن الرحيم</p><p> </p><p>Fatwa: 814-434/TB-Mulhaqa=8/1443</p><p>&nbsp;(1)سوال سے اندازہ ہوتا ہے كہ آپ كے والد مرحوم نے جو پلاٹ آپ كی والدہ كے نام كیا تھا‏، وہ ہبۃً وتملیكًا نہ تھا؛ بلكہ كسی مصلحت سے اس پر ان كا نام درج كرا دیا تھا‏، اگر واقعہ بھی یہی ہے تو صورت مسئولہ میں یہ پلاٹ والد صاحب كا مانا جائے گا؛ لہذا آپ كے والد كے‏،اس پلاٹ كی قیمت نئے مكان میں استعمال كرنے كی وجہ سےآپ كی والدہ كا اس مكان میں اضافی حصہ نہ ہوگا ؛ بلكہ شرعی ضابطے كے مطابق میراث كا جتنا حصہ ان كا آپ كے والد كے تركہ میں بنتا ہے‏، اتنا ہی انھیں ملے گا ۔</p><p>(2‏) محض بھائیوں كے نام رجسٹری كرانے كی وجہ سے بھائی اس كے مالك نہیں ہوئے تھے؛ بلكہ والد مرحوم ہی اس مكان كے مالك تھے‏، والد صاحب كا ہبہ اس وقت تام ہوتا جب وہ ہرایك بیٹے كا حصہ مشخص ومتعین كركے‏، ہر یك كے قبضہ دخل میں دے دیتے اور خود اس سے كلی طور پر دستبردار ہوجاتے؛ لیكن صورت مسئولہ میں ایسا نہیں ہوا ہے؛ لہذا یہ مكان اسی طرح والد مرحوم نے جو كچھ بھی تركہ چھوڑا ہے‏، سب ان كے ورثا(آپ كی والدہ‏، آپ تینوں بھائیوں اور دونوں بہنوں )كے درمیان شریعت كے ضابطے كے مطابق تقسیم ہوگا‏، اگر آپ كے دادا دادی كا انتقال والد صاحب سے پہلے ہی ہوگیا تھا تو مرحوم كا كل تركہ مجموعی طور پر 64/حصوں میں تقسیم ہوكر‏، 8/حصے آپ كی والدہ كو‏،14ـــــــــ14 حصے آپ تینوں بھائیوں كو اور 7 ــــــ 7 حصے آپ كی دونوں بہنوں كو ملیں گے‏، بہنوں كے مطالبہ نہ كرنے كی وجہ سے تركہٴ والد سے ان كا حق ساقط نہیں ہوا‏، انھیں ان كا حق بہرحال ادا كرنا پڑے گا ۔</p><p>....شرائط صحتها (في الموهوب أن يكون مقبوضا غير مشاع مميزا غير مشغول) كما سيتضح.[الدر المختار وحاشية ابن عابدين (رد المحتار) 8/ 489‏،ط: زكريا‏، ديوبند]</p><p>(3) اس گھر كے آٹھویں حصے میں والدہ كی ملكیت ہے‏، وہ اپنے حصے میں بہرحال رہائش اختیار كرسكتی ہیں ۔</p><p>(4) اگر بڑے بھائی كے پاس اس بات پر شرعی گواہ موجود ہیں كہ انھوں نےوالد مرحوم كو تعاون كےطور پر نہیں ؛ بلكہ بہ طور قرض رقم دی تھی‏،تو صورت مسئولہ میں تقسیمِ تركہ سے پہلے ان كا قرض ادا كرنا ضروری ہوگا یعنی انھوں نے والد مرحوم كو اصلا جتنی رقم دی تھی وہ ان كو ملے گی‏، آج كی قیمت كے اعتبار سے نہیں ۔</p><p>(5) مطالبہ پر والد مرحوم نے كیا جواب دیا تھا؟ اس سلسلے میں آپ كی والدہ اور بہنیں كیا كہتی ہیں‏؟ ان امور كی وضاحت كركے دوبارہ سوال كرلیں‏، اورآئندہ سوال پر بہ شمول بڑے بھائی كے‏،تمام ورثا سےدستخط كرالیں ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",610594,deoband,معاملات,وراثت ووصیت
29-Jan-2022,https://darulifta-deoband.com/home/ur/inheritance-will/609188,شوہر تنخواہ کے جو پیسے بیوی کو دیتے تھے ان پیسوں کا مالک کون؟,"میرے شوہر نیورو کے مریض تھے ، اور ان کا کچھ دن پہلے انتقال ہو گیا تھا۔ ہماری بھی کوئی اولاد نہیں ہے ۔ میرے شوہر اپنی ساری تنخواہ مجھے دیتے تھے اور کہتے تھے کہ یہ تمہاری ہے ، اس لیے تنخواہ کو اپنے گھر کے اخراجات میں استعمال کرنے کے بعد میں نے باقی رقم جمع کرنا شروع کر دی اور ایک رقم بنا کر اپنے بھائی کے کاروبار میں لگا دی، جو میرے شوہر کو اس کے بارے میں معلوم نہیں تھا۔ چونکہ وہ نہیں رہے ، اس لیے کاروبار میں جو پیسہ ہے وہ میرا یا میرے شوہر کے خاندان کا ہے ؟
برائے مہربانی مجھے قرآن و حدیث کے حوالے سے جواب دیں۔ جزاک اللہ خیرا۔","<p>بسم الله الرحمن الرحيم</p><p> </p><p>Fatwa : 766-639/B=06/1443</p><p>&nbsp;آپ کے شوہر اپنی تنخواہ آپ کو دے کر کہتے تھے کہ یہ تمہاری ہے، یہ از قبیل ہبہ ہے، لہٰذا اگر آپ کے اپنے اس دعوی ہبہ پر شرعی ورثاء متفق ہیں تو گھر کے اخراجات میں استعمال کرنے کے بعد مابقیہ تنخواہ کی آپ مالک ہیں، اور اگر شوہر کا آپ کو تملیکاً دینا ثابت نہیں ہے تو پھر آپ اس کی مالک نہیں ہیں، بلکہ یہ شوہر کا ترکہ بنے گا جو مستحق ورثاء کے درمیان از روئے شرع تقسیم کیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609188,deoband,معاملات,وراثت ووصیت
20-Jan-2022,https://darulifta-deoband.com/home/ur/inheritance-will/609165,کیا والد کی زندگی میں لڑکا وراثت کا مطالبہ کرسکتا ہے؟,"(۱) بیٹا اپنے ماں یا باپ سے یہ کہہ سکتا ہے میرا شرعی طور پر آپ کی پراپرٹی اور ملکیت میں جو حصہ ہے آپ مجھے ابھی اپنی زندگی میں دے میرا حصہ دو؟
(۲) ۱ور جو پراپرٹی اور ملکیت اپنی زندگی میں کسی بیٹا بیٹی کو دی ہو ماں یا باپ کے انتقال کے بعددوسرا بیٹا بیٹی کہے اس میں بھی میرا حصہ ہے کیوں کہ یہ انھوں نے تمھیں دی تھی؟
(۳) اور اگر زندگی میں ماں یا باپ نے اپنی پراپرٹی اور ملکیت میں کسی ایک اولاد کو حصہ مانگے پر دیدی،بعد میں ماں یا باپ کے انتقال کے بعد جس نے حصہ لے لیا تھا اس کو وراثت میں کچھ ملے گا یا نہیں؟","<p>بسم الله الرحمن الرحيم</p><p> </p><p>Fatwa : 665-135T/M=06/1443</p><p>&nbsp;(۱) بطور درخواست عرض کرنے میں حرج نہیں، لیکن بیٹے کو معلوم ہونا چاہئے کہ ماں باپ کی زندگی میں اُن کی پراپرٹی و ملکیت میں اولاد کا حق یا حصہ نہیں ہوتا اس لیے اپنا حصہ سمجھ کر مانگنے یا مطالبہ کرنے کا حق نہیں، ہاں ماں باپ خوشی سے اپنی جائیداد و ملکیت کا بٹوارہ اپنی زندگی میں کردینا چاہیں تو کرسکتے ہیں، ان کو پورا اختیار ہے۔ اور زندگی میں تقسیم کا افضل طریقہ یہ ہے کہ تمام اولاد کو برابر حصہ دیں۔</p><p>(۲) جو پراپرٹی، ماں یا باپ نے اپنی زندگی میں جس بیٹے یا بیٹی کو دیدی اور دے کر اس کو مالک و قابض بنادیا وہ پراپرٹی تنہا اس کی ملکیت ہوگئی ماں باپ کے انتقال کے بعد دوسرے بیٹے یا بیٹی کو یہ کہنا جائز نہیں کہ اس میں بھی میرا حصہ ہے۔</p><p>(۳) جی ایسی صورت میں اگر ماں یا باپ نے انتقال کے وقت اپنی ملکیت میں بھی ترکہ چھوڑا ہے تو اس میں سے بھی اس اولاد کو بطور وارث حصہ ملے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609165,deoband,معاملات,وراثت ووصیت
29-Jan-2022,https://darulifta-deoband.com/home/ur/inheritance-will/609099,اگر اولاد اور والدین نہ ہوں تو وراثت کن لوگوں کو ملے گی؟,سوال : کیا فرماتے ہیں علمائے کرام مفتیان عظام مسئلہ ذیل کے بارے میں ایک شخص کا انتقال ہوا، اس شخص نے بیوی کے نام آدھی پروپرٹی کر رکھی ہے اور اس کے کوئی اولاد بھی نہیں ہے اور نہ والدین میں سے کوئی موجود ہے اب وراثت میں بیوی کو کتنا حصہ ملے گا ؟ اس شخص کی دو بہنیں موجودہیں ان کو کتنا حصہ ملے گا ؟اس شخص کے سب بھائی بھی انتقال کر چکے ہیں، ان کی اولاد موجود ہے تو اولاد کو یعنی بھتیجوں کو کتنا کتنا حصہ ملے گا؟اور وراثت میں اور کوئی بھی شریک ہو گایا نہیں؟ ہماری رہنمائی فرمائیں ، نوازش ہوگی۔,"<p>بسم الله الرحمن الرحيم</p><p> </p><p>Fatwa : 674-508/D=06/1443</p><p>&nbsp;شوہر نے آدھی پروپرٹی بیوی کے نام کرنے کے ساتھ اگر اسے قبضہ دخل بھی دیدیا تھا اور خود اس سے بے دخل ہوگئے ہوں تب تو آدھی پروپرٹی کی مالک بیوی ہوگئی اور بقیہ آدھی میں وراثت جاری ہوگی۔ اور اگر صرف نام کی، قبضہ دخل نہیں دیا تو اس سے بیوی مالک نہیں ہوئی بلکہ کل پروپرٹی مرحوم کی ملکیت ہوکر ان کا ترکہ بن جائے گی اور درج ذیل طریقہ پر تقسیم ہوگی۔</p><p>حقوق مقدمہ علی الارث کی ادائیگی کے بعد مرحوم کا کل مملوکہ ترکہ بارہ (12) حصوں میں منقسم ہوکر تین (3) حصے بیوی کو چار چار (4-4) حصے دونوں بہنوں کو اور ایک (1) حصہ میں تمام مرحوم بھائیوں کے سب لڑکے حصے دار ہوں گے۔</p><p>کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 12</p><p>-------------------------</p><p>بیوی &nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 3</p><p>بہن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 4</p><p>بہن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 4</p><p>مرحوم بھائیوں کے لڑکے&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 1</p><p>--------------------------------</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609099,deoband,معاملات,وراثت ووصیت
29-Jan-2022,https://darulifta-deoband.com/home/ur/inheritance-will/609066,شوہر کی وفات کے بعد اگر بیوی نے دوسری شادی کرلی تو اُسے کتنی وراثت ملے گی؟,"عنوان : شوہر کی وفات کے بعد بیوہ نے دوسری شادی کرلی تو خاتون کو پہلے شوہر کی کتنی وراثت ملے گی اگر اولاد نہ ہو-
سوال : فاطمہ کی شادی ابوبکر سے ہوئی دونوں میں کوئی اولاد نہیں ہوئی اور ابوبکر کا انتقال ہوگیا اب فاطمہ نے عمر سے شادی کرلیا۔ ابوبکر کو ملا کے چھ بھائی اور ۱ بہن ہیں والدہ حیات ہیں ترکہ کی تقسیم میں رہنمائی فرمائیں۔ ایک اور بات ابوبکر کے بھائیوں نے اسکے کینسر کے علاج میں کافی رقم خرچ کی ہیں اب چونکہ معاملات خراب ہیں تو بھائیوں کا کہنا ہے کہ علاج کا خرچ بھائی پہ ادھار تھا جو ترکہ سے کاٹنا ہے ۔ برائے مہربانی رہنمائی فرمائیں۔ 1) فاطمہ کو پہلے شوہر سے کتنا مال میراث میں ملے گا۔
2) فاطمہ کی طرف سے ترکہ کا سوال کرنے کا حق کس کو ہے۔ 3) علاج کی رقم کی ادائیگی/ حصول کیسا ہوگا؟","<p>بسم الله الرحمن الرحيم</p><p> </p><p>Fatwa : 736-638/B=06/1443</p><p>&nbsp;(۱) ابو بکر کے انتقال کے بعد اس کا ترکہ از روئے شرع 132 سہام پر تقسیم ہوگا، جس میں سے اس کی زوجہ کو 33 سہام، ماں کو 22 سہام، اور بھائیوں کو 14-14 سہام اور بہن کو 7 سہام ملیں گے۔</p><p>تخریج کا نقشہ حسب ذیل ہے:</p><p>کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 132</p><p>-------------------------</p><p>زوجہ &nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 33</p><p>اخ &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 14</p><p>اخ &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 14</p><p>اخ &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 14</p><p>اخ &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 14</p><p>اخ &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 14</p><p>اخت&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 7</p><p>ام&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 22</p><p>--------------------------------</p><p>(۲) فاطمہ ترکہ کا سوال ازخود کرے گی، یہ حق اسی کو حاصل ہے۔</p><p>(۳) بھائیوں نے ابوبکر کی بیماری پر جو پیسہ خرچ کیا ہے اگر خرچ کرنے سے پہلے صراحت کے ساتھ کہہ دیا تھا کہ جو کچھ ہم خرچ کر رہے ہیں یہ بطور قرض ہے بعد میں آپ کو دینا ہوگا، تو بھائیوں کا اپنی خرچ کی ہوئی رقم کا واپس لینا جائز ہوگا۔ اور اگر کوئی صراحت نہیں کی تھی، تو یہ تبرع اور احسان مانا جائے گا، اور ا ن کا رقم کی واپسی کا مطالبہ کرنا صحیح نہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609066,deoband,معاملات,وراثت ووصیت
05-Feb-2022,https://darulifta-deoband.com/home/ur/inheritance-will/609062,مورث کی وصیت کے مطابق عمل کے بعد بعض ورثا کا اعتراض,محترم مفتی صاحب، میرے والد صاحب نے اپنی حیات میں جائیداد کی وصیت مکمل فرما دی تھی اور وصیت کے بعد تقریباً 10 سال تک والد صاحب حیات بھی رہے اور سن2000 میں انکا انتقال ہو گیا اس وقت کسی وارث کو ان کے فیصلے پر کوئی اعتراض نہیں تھا اُن کے انتقال کے بعد وصیت پر عمل مکمل کیا گیا اب تقریباً اُن کے انتقال کے 20 سال بعد کچھ وارثین کو اس میں اشکال ہو رہا ہے کہ والد صاحب نے صحیح فیصلہ نہیں کیا جبکہ والدہ حیات ہیں اور والد صاحب کی وصیت کے تحت اُنہونے ے اپنی نگرانی میں سن 2012 میں وارثین کے نام کاغذات ٹرانسفر کرا دیے تھے کیا اتنے سال گزر جانے کے بعد اور تقسیم ہو جانے کے بعد دوسرے وارثین کا اعتراض کرنا درست ہے؟,"<p>بسم الله الرحمن الرحيم</p><p> </p><p>Fatwa:509-266/TB-Mulhaqa=6/1443</p><p>&nbsp;شریعت نے ورثا کے لیے میراث رکھی ہے ، وصیت نہیں؛ اس لیے اگر کوئی مورث ورثا کے حق میں وصیت کرجائے تو وہ کالعدم شمار ہوتی ہے الا یہ کہ تمام ورثا وفات کے بعد اس کے مطابق عمل درآمد کرنے پر راضی ہوں تو پھر اس میں کوئی حرج نہیں ہے ، بس شرط یہ کہ ورثا میں کوئی نابالغ یا غیر متوازن العقل نہ؛ لہذا اگرآپ کے والد کی وفات کے بعد، تمام ورثا بالغ وعاقل تھے اور انھوں باہمی رضامندی سے وصیت پر عمل کیا،اس میں کسی طرح کا دباؤ نہ تھاتو صورت مسئولہ میں جو عمل درآمد کیا گیا ہے ، وہ شرعا درست ہے ، اب اس کے خلاف کسی کے اعتراض کا اعتبار نہیں ہے ۔ نوٹ: اگر سوال کی تفصیل کچھ اور ہوتو حکم بدل سکتا ہے ، ایسی صورت میں تمام ورثا کے دستخط کے ساتھ دوبارہ مفصل سوال ارسال کیا جائے ۔</p><p>(ولا لوارثہ وقاتلہ مباشرة) لا تسبیبا کما مر (إلا بإجازة ورثتہ) لقولہ - علیہ الصلاة والسلام - لا وصیة لوارث إلا أن یجیزہا الورثة یعنی عند وجود وارث آخر کما یفیدہ آخر الحدیث وسنحققہ (وہم کبار) عقلاء(الدر المختار مع رد المحتار:10/ 346، کتاب الوصیة، مطبوعة: مکتبة زکریا، دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609062,deoband,معاملات,وراثت ووصیت
18-Jan-2022,https://darulifta-deoband.com/home/ur/inheritance-will/609050,کسی ایک بیٹے کو زیادہ حصہ دینا,سوال : میں دو مسائل پر آپ کی اسلامی لحاظ سے رہنمائی چاہتی ہوں سوال : ہم چھ بہن بھائی ہیں ۔ تین بھائی اور تین بہنیں ہیں ایک بھائی کے علاوہ باقی سب کی شادی ہو چکی ہیں۔سب سے چھوٹے بھائی جس کی عمر 35 سال ہے جو 18 سال پہلے رزلٹ میں کم نمبر آنے کی وجہ سے ڈپریشن کا شکار ہو گیا اور آہستہ آہستہ ذہنی مریض بن گیا۔ ہم لوگ اس کی شادی کرنا چاہتے ہیں لیکن وہ کچھ کماتا نہیں ہے اور ناہی جاب کرسکتا ہے کیوں کہ بیماری کی وجہ سے مستقل مزاج نہیں۔ اس کی طبیعت میں کبھی تیزی اور کبھی سستی ہوتی ہے ۔ ہمارے والد صاحب یہ چاہتے ہیں کہ اپنی جائیداد میں سے کچھ حصہ اس کے نام کر دیں، جسے ابو کا ایک 80 گز اور ایک 55 گز کا پلاٹ ہے جس پر تین فلور کے گھر تعمیر ہیں اور اسی گھر میں رہتے ہیں ( والد، والدہ اور یہ بھائی ایک فلور پر میرے ایک دوسرے بھائی کے ساتھ رہتے ہیں ) والد صاحب چاہتے ہیں کہ 55گز والے پلاٹ پر دو دوکانیں اور اوپر کے فلورگھر جنکا کرایہ تقریباً 35 ہزار آتا ہے ۔ یہ اپنے اس بیٹے کے نام زندگی میں ہے کر دے یا وصیت کر سکتے ہیں کیونکہ اس کا مستقبل آگے کچھ نہیں ہے ۔ شکریہ,"<p>بسم الله الرحمن الرحيم</p><p> </p><p>Fatwa : 738-605/B=06/1443</p><p>&nbsp;حالت حیات میں باپ جو کچھ اپنی اولاد کو دیتا ہے وہ ہبہ ہوتا ہے، اور ہبہ کے بارے میں حدیث پاک میں آتا ہے کہ سَوُّوا بین أودِلاکم فی العَطِیَّةِ یعنی ہبہ اور عطیہ اولاد کو دو تو برابری کرو تمام اولاد میں لڑکا ہو یا لڑکی برابر برابر حصہ دینا افضل اور بہتر ہے۔ اور اگر بقیہ ورثہ کو کوئی اعتراض نہیں ہے اور ایک بھائی کو زیادہ دینے پر سب راضی ہیں تو اس کو زیادہ بھی دے سکتے ہیں یعنی ہبہ کرسکتے ہیں۔</p><p>وصیت اپنی اولاد کو کرنا جائز نہیں۔ حدیث میں آتا ہے لا وصیة لوارث۔ یعنی وراث کے لیے وصیت جائز نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",609050,deoband,معاملات,وراثت ووصیت
29-Jan-2022,https://darulifta-deoband.com/home/ur/inheritance-will/608984,ایک بیوی اور ایک بیٹی کے درمیان تقسیم,ایک لڑکی نے سوال کیا ہے کہ اس کے والد کو فوت ہوے کچھ عرصہ ہوا ہے اور اس کے والد کے نام پر ایک مکان ہے اور بینک میں کچھ پیسہ جو انکا اپنا ذاتی ہے جب کہ لڑکی اور اس کی ماں ہی اس کی وارث ہیں جب وہ اپنی وارثت نام کروانے گئی تو انہوں نے کہا کہ لڑکی کے چاچا اور پھوپو کو بھی حصہ ملے گا اسکے متعلق علماء کی رہنمائی چاہیئے۔,"<p>بسم الله الرحمن الرحيم</p><p> </p><p>Fatwa:352-217/D-Mulhaqa=6/1443</p><p>&nbsp;جی ہاں ! اگر ورثاء میں صرف ایک بیٹی اور بیوی ہوں تو مرحوم کے بھائی بہن کو بھی ترکہ میں حصہ ملے گا، حصے کی تعیین کے لیے بھائی بہن کی تفصیل وضاحت سے لکھیں ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608984,deoband,معاملات,وراثت ووصیت
18-Jan-2022,https://darulifta-deoband.com/home/ur/inheritance-will/608810,وراثت کی تقسیم,سوال : ہم تین بھائی اور ماں ماں کی زندگی میں بڑے بھائی نے ا پنی کمائی سے زمین خرید کر ادہے حصہ میں مکان کی تعمیر کروائی اور اس میں ہم نے کچھ رقم لگائی اس کے بعد گھر کی تعمیر کا سارا خرچ ہم نے کی اور مکان تین منزلہ کردیا اور سارا خرچ میرا اور چھوٹا بھائی اس میں وقت دیا یعنی نگرانی کیا بڑے بھائی نے زمین خرید کر ماں کے نام سے رجسٹری ماں کے نام سے کردیا اس پر میں نے کہا کے اپنے نام سے کرتے اس پر بھائی نے کوئی جواب نہیں دیا ماں اور ہم تین بھائی اس مکان میں رہتے ہیں اگلے سال والدہ محترمہ کا انتقال ہوگیا(انا للہ وانا الیہ راجعون)اب بڑا بھائی کہتا ہے کہ مکان بیچنا ہے زمین ہم نے خریدا تھا اس لیے زمین کا ساری رقم ہم کو اور تعمیر میں تین بھائی کا حصہ ہوگا۔ جب ہم نے تعمیر میں رقم لگائی تھی تو ہم نے بھائی کو کہا تھا حساب رکھنا میری کتنی رقم لگی ہے ۔ اب اپ بتائیں کہ تقسیم کیسے ہو؟,"<p>بسم الله الرحمن الرحيم</p><p> </p><p>Fatwa : 622-505/M=06/1443</p><p>&nbsp;صورت مسئولہ میں اگر بڑے بھائی نے زمین خرید کر محض والدہ کے احترام میں ان کے نام رجسٹری کرادی تھی، حقیقت میں ہبہ کرنا مقصود نہ تھا اور نہ قبضہ و دخل والدہ کو سونپا تھا تو ایسی صورت میں وہ زمین بڑے بھائی کی ملکیت ہے اور مکان کی تعمیر میں روپیہ آپ (منجھلے بھائی) نے خرچ کیا ہے تو فروخت ہونے کے بعد تعمیر کی قیمت آپ کو ملے گی، اور چھوٹے بھائی نے صرف نگرانی کا عمل بلااجرت انجام دیا ہے تویہ ان کی جانب سے تبرع ہے ان کا کوئی حصہ نہیں تاہم بڑے بھائی کو چاہئے کہ اپنی خوشی سے از راہ احسان و سلوک چھوٹے بھائی کو بھی کچھ دیدیں، اگر مکان فروخت ہونے کے بعد تعمیر کی قیمت آپ اپنی خوشی سے تینوں بھائیوں میں برابر تقسیم کرنا چاہیں تو آپ کو اختیار ہے۔ اور اگر بڑے بھائی نے زمین والدہ کے نام رجسٹری کراکے عملی طور پر والدہ کو مالک و قابض بھی بنادیا تھا تو ایسی صورت میں وہ زمین والدہ مرحومہ کی متروکہ ملکیت شمار ہوکر تینوں بھائیوں میں برابر تقسیم ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608810,deoband,معاملات,وراثت ووصیت
12-Jan-2022,https://darulifta-deoband.com/home/ur/inheritance-will/608751,جو شخص باحیات ہے وہ اپنی جائداد کا خود مالک ہے اور اسے ہرطرح کے تصرف کا حق حاصل ہے؟,سوال : ایک شخص کی کوئی اولاد نہیں، پھر اس شخص نے ایک لڑکے کو اپنایا (adopt) اور اس کی شادی بھی کی، اب اس کی وراثت کا حق دار کون ہے ؟ کیا اس شخص کے بھائی اس کی زمین خرید سکتے ہیں؟ اس شخص کی ایک بہن بھی ہے اور چار بھائی ہیں ، وہ شخص ابھی زندہ ہے ۔,"<p>بسم الله الرحمن الرحيم</p><p> </p><p>Fatwa : 467-241/B-Mulhaqa=06/1443</p><p>&nbsp;جب یہ شخص ابھی باحیات ہے تو اپنی جائداد کا وہ خود مالک ہے اور اس میں مالکانہ تصرف (بیع، ہبہ وغیرہ) کا حق رکھتا ہے، اگر یہ شخص اپنی زمین فروخت کرتا ہے تو اسے کوئی بھی خرید سکتا ہے، واضح رہے کہ لے پالک بیٹا پرورش کنندہ کا وارث نہیں ہوتا؛ لہٰذا صورت مسئولہ میں اس شخص کی وفات پر یہ لڑکا (لے پالک) وارث نہ ہوگا؛ بلکہ اس کی بیوی، والدین اور بھائی بہنیں حسب ضابطہ وارث ہوں گے، جب وفات ہو اس وقت باحیات اعزہ کی تفصیل لکھ کر حکم معلوم کرلیا جائے، واضح رہے کہ اگر یہ شخص زندگی میں اپنے لے پالک بیٹے کو کچھ دے کر مکمل قبضہ دخل کے ساتھ، اس کے حوالے کردے تو بیٹا (لے پالک) مالک ہوجائے گا، اس میں وراثت جاری نہ ہوگی، اسی طرح اگر کچھ وصیت کرجائے تو شرعی ضابطہ کے مطابق اس پر عمل کیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608751,deoband,معاملات,وراثت ووصیت
09-Jan-2022,https://darulifta-deoband.com/home/ur/inheritance-will/608737,بغیر تقسیم میراث گھر میں خرچ کرنا,سوال : کیا فرماتے ہیں مفتیان عظام مسئلہ ذیل کے بارے میں کہ میرے والد صاحب مفتی ابو ظفر قاسمی صاحب رحمہ اللہ کا انتقال ہوا ۲۹ دسمبر کو۔ انہوں نے اپنے ورثہ میں ۳ لڑکے اور ایک لڑکی کو چھوڑا ہے ۔ میری بیٹی کی شادی ہوگئی وہ ۲۶ سال کی ہے اور بیٹوں میں ایک ۲۳ سال کا ہے اور دوسرا ۲۱سال کا ہے اور تیسرا ۱۳ سال کا ہے ۔ میرے تینوں بیٹے میرے ساتھ رہتے ہیں۔ تینوں بیٹے ابھی بھی پڑھائی کر رہے ہیں۔ مجھے جاننا ہے کہ جو پیسہ میرے شوہر چھوڑ کر گئے ہیں کیا میں اس پیسوں سے گھر کے اخراجات میں استعمال کرسکتی ہوں جیسے کہ کھانے پینے کے سامان ، گھر کا کرایہ، بل ، ٹیکس؟ یا سب کا حصہ کر لینا چاہیئے ؟ میں اس وقت بہت پریشان ہوں۔ بڑی مہربانی ہوئے گی اگر اس سوال کا جواب مجھے جلد از جلد مل جائے ۔,"<p>بسم الله الرحمن الرحيم</p><p> </p><p>Fatwa : 762-527/H=06/1443</p><p>&nbsp;استفتاء کے شروع میں والد صاحب رحمہ اللہ غالباً غلطی سے لکھا گیا بظاہر آپ کے شوہر مرحوم کا انتقال ہوا ہے اگر ایسا ہی ہے تو حکم یہ ہے کہ بعد اداءِ حقوق متقدمہ علی المیراث و صحت تفصیل ورثہ مرحوم کا کل مالِ متروکہ آٹھ حصوں پر تقسیم کرکے دو- دو حصے تینوں بیٹوں کو ملیں گے، ایک بیٹی کو ملے گا اور ایک ہی حصہ آپ (بیوہ) کو ملے گا۔ پہلے شرعی تقسیم کے لحاظ سے مال تقسیم کرلیں اور بیٹی کا حصہٴ شرعیہ نکال کر اس کو دیدیا جائے پھر جو ورثہ (اولاد اور آپ) مشترک رہ رہے ہیں ان کی اجازت سے ہر ایک کے حصہ میں سے لے کر مشترکہ اخراجات پورے کرتی رہیں اس میں کچھ حرج نہیں۔ اگر انتقال والد مرحوم کا ہوا ہو تو پھر صاف صحیح واضح انداز پر استفتاء لکھ کر دوبارہ بھیجیں نیز مرحوم نے اپنے والدین دادا، دادی نانی میں سے بھی کسی کو چھوڑا ہو تو اس کی بھی صراحت کردیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608737,deoband,معاملات,وراثت ووصیت
20-Jan-2022,https://darulifta-deoband.com/home/ur/inheritance-will/608711,نانا کے ترکہ سے نواسے اور نواسیوں کو وراثت ملے گی یا نہیں؟,"سوال : سوال نمبر: 607838 عنوان: کیا نواسے نواسیوں کو نانا کا ترکہ میں سے حصہ ملتا ہے ؟  سوال : بخدمت جناب مفتیان کرام دارالعلوم دیوبند۔اللہ کی ذات سے امید قوی ہے کہ ہر طرح کی عافیت ہوگی۔ بعدہ، کیا فرماتے ہیں مفتیان کرام مسئلہ ذیل کے بارے میں۔ کہ عائشہ کے والدین کا انتقال بہت پہلے ہو گیا۔ اور عائشہ کے پانچ بھائی اور پانچ بہن ہیں۔ اب خود عائشہ کا بھی انتقال ہو گیا اور عائشہ کے دو بیٹے ایک بیٹی ہے ۔ (۱) جاننا یہ ہے کہ کیا عائشہ کے بچوں کو نانا کے ترکہ میں سے کوئی حصہ ملے گا جبکہ عائشہ کے والدین کا انتقال پہلے ہوا پھر عائشہ کا انتقال ہوا؟ (۲) اگر نانا کے ترکہ میں سے کوئی حصہ نواسے نواسی کو ملے گا تو کتنا حصہ ملے گا؟ (۳) مثلاً ایک لاکھ ترکہ ہے تو کتنا ملے گا؟
(۴) یا پھر نانا کے ترکہ میں سے کوئی بھی حصہ نہیں ملے گا تو کیوں نہیں ملے گا؟ امید قوی ہے کہ جلد از جلد شرعی طور پر مسئلے کا جواب دیں گے ۔ جواب نمبر: 607838 بسم اللہ الرحمن الرحیم Fatwa : 497-390/B=04/1443 چونکہ عائشہ کی حیات میں اس کے باپ کا انتقال ہوا ہے لہٰذا وہ اپنے باپ کے ترکہ میں حقدار ہوگی۔ اب جو حصہ باپ سے عائشہ کو ملے گا وہ عائشہ کے انتقال کے بعد وہ حصہ پانچ حصوں میں تقسیم ہوکر 2-2 عائشہ کے بیٹوں کو اور ایک حصہ عائشہ کی بیٹی کو ملے گا بشرطیکہ عائشہ کے شوہر کا عائشہ سے پہلے انتقال ہوچکا ہو۔
مزید یہ جاننا ہے کہ! آپ نے آخر میں کہا ""بشرطیکہ عائشہ کے شوہر کا عائشہ سے پہلے انتقال ہو چکا ہو"" جبکہ عائشہ کا شوہر حیات سے ہے اور عائشہ کا انتقال ہو چکا ہے ۔ کیا اس صورت میں بھی عائشہ کے بچوں کو اسکے نانا کے ترکہ میں سے حصہ ملے گا ؟ یا پھر بچوں کے والد حیات سے ہیں اس لیے بچوں کو نانا کے ترکہ میں سے کچھ نہیں ملے گا؟ امید قوی ہے کہ جواب بلکل واضح طور پر دیں گے ۔","<p>بسم الله الرحمن الرحيم</p><p> </p><p>Fatwa : 680-97T/B=06/1443</p><p>&nbsp;نانا کے ترکہ میں سے نواسے اور نواسیوں کو اس صورت میں ملے گا جب کہ اصحاب الفرائض اور عصبات میں سے کوئی نہ ہو، اگر اصحاب الفرائض اور عصبات میں سے کوئی ہوگا تو نانا کے ترکہ میں سے نواسے اور نواسیوں کو کچھ نہیں ملے گا، جہاں تک عائشہ کے شوہر کی حیات کا مسئلہ ہے تو اس سے اس مسئلہ پر کوئی اثر نہیں پڑے گا کہ اس کی وجہ سے نانا کے ترکہ میں سے نواسے اور نواسیوں کو نہ ملے، بلکہ شوہر کے باحیات ہونے کی صورت میں عائشہ کا ترکہ بیس سہام میں تقسیم ہوگا، جس میں سے 5 سہام شوہر کو، اور 6 سہام دونوں بیٹوں کو اور 3 سہام بیٹی کو ملیں گے۔ تخریج کا نقشہ درج ذیل ہے:</p><p>کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 20</p><p>-------------------------</p><p>زوج &nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 5</p><p>بیٹا &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 6</p><p>بیٹا &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 6</p><p>بیٹی&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 3</p><p>--------------------------------</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608711,deoband,معاملات,وراثت ووصیت
02-Jan-2022,https://darulifta-deoband.com/home/ur/inheritance-will/608650,کیا مرحومہ بیٹی کی أولاداپنے نانا کی وراثت میں حصہ پائیں گے؟,سوال : مورث کی زندگی میں بیٹی فوت ہو جائے جبکہ مورث کا ایک بیٹا موجود ہو تو کیا مرحومہ بیٹی کی اولاد اپنے نانا کی جائیداد میں حصہ دار بنتی ہے جبکہ مورث کے ذمہ کچھ قرض تھا جو مورث کے بیٹے اور پوتگان نے ادا کیا ہو۔,"<p>بسم الله الرحمن الرحيم</p><p> </p><p>Fatwa : 753-519/H=05/1443</p><p>&nbsp;مورث مرحوم کا جب کہ اپنا صلبی بیٹا موجود ہے تو ایسی صورت میں وفات پانے والے مرحوم کے نواسے نواسیاں سب محروم ہوں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608650,deoband,معاملات,وراثت ووصیت
09-Jan-2022,https://darulifta-deoband.com/home/ur/inheritance-will/608649,ترکہ کی تقسیم,سوال : کیا فرماتے ہیں مفتیان کرام ازروئے شریعت اس مسئلہ کے ضمن میں کہ مرحوم زید کے 2 بیٹے 4 بیٹی ہے ۔ زید کے 3 مکان تھے ۔ مکان نمبر1 مکان نمبر 2 مکان نمبر 3 ، زید نے اپنی حیاتی میں اپنی جائیداد کی تقسیم کرنے کے لیے پنچا ئیت بٹھائی ۔ پنچائیت میں زید نے یہ شرط رکھی کہ جو بیٹا میری( زید) میری بیوی اور میری بیٹی کی تاحیات زمہ داری سنبھالنے (کھانا پینا کپڑا دواعلاج اور آخری وقت تک ) لیتا ہے تو مکان نمبر 1 اس بیٹے کے حصہ میں ہے اور جو مجھے میری بیوی اور بیٹی کو نہیں سنبھالے گا ۔مکان نمبر 2 اس بیٹے کے حصہ میں ہے ۔اور مکان نمبر 3 فروخت کرکے بیٹیوں میں برابر برابر تقسیم ہوگا۔ مکان نمبر 12 کو قانونی طور پر اپنی ملکیت میں شامل کرنے کے لیے جو خرچ آئے گا۔ وہ بیٹے اپنی جیب خاص سے کریں گے ۔ مکان نمبر 1 کو بڑے بیٹے نے لینے سے انکار کر دیا۔ تب زید نے اپنی حیاتی میں مکان نمبر 1 دو گواہوں کے ساتھ باقاعدہ قانونی طور پر کورٹ سے اپنی راضی خوشی سے اپنے چھوٹے بیٹے کی ملکیت میں دیا اور کہا کہ مکان نمبر 1 تیرا ہے ۔ سوال : مکان نمبر 1 میں زید کے وارثین کا حصہ ہوگا یا نہیں؟,"<p>بسم الله الرحمن الرحيم</p><p> </p><p>Fatwa : 598-467/M=06/1443</p><p>&nbsp;اگر سوال صرف مکان نمبر 1 کے بارے میں ہے تو جواباً عرض ہے کہ اگر زید (باپ) نے اپنی حیات میں مکان نمبر 1 کو اپنی خوشی سے قانونی طور پر اپنے چھوٹے بیٹے کے نام کرنے کے ساتھ عملی طور پر بھی اس کو قبضہ و دخل دیدیا تھا اور خود (زید) اس مکان سے لاتعلق ہوگئے تھے تو مکان نمبر 1 چھوٹے بیٹے کی ملکیت ہوگئی، اس میں دوسرے بھائی بہنوں کا کوئی حصہ نہیں اور اگر زید نے چھوٹے بیٹے کو صرف کاغذی اعتبار سے نام کیا تھا، عملی طور پر مالک و قابض نہیں بنایا تھا تو مکان نمبر 1 زید ہی کی ملکیت برقرار رہی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",608649,deoband,معاملات,وراثت ووصیت
