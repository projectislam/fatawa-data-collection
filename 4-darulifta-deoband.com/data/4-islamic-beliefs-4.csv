issued_at,link,title,question,answer,fatwa_number,dar_ul_ifta,category_level_1,category_level_2
03-Nov-2021,https://darulifta-deoband.com/home/ur/islamic-beliefs/607055,غیر مقلدین کو کافر سمجھنا؟,براہ کرم، بتائیں کہ اہل حدیث کو مسلمان سمجھا جاتا ہے یا نہیں؟ شکریہ,"<p>بسم الله الرحمن الرحيم</p><p> </p><p>Fatwa : 313-250/B=03/1443</p><p>&nbsp;آجکل کے غیر مقلدین جو اپنے آپ کو اہل حدیث کہتے ہیں ہم انھیں کافر نہیں کہتے؛ البتہ ضالّ اور مُضل ضرور ہیں یعنی خود بھی گمراہ ہیں اور دوسروں کو بھی گمراہ کرتے رہتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607055,deoband,عقائد و  ایمانیات,اسلامی عقائد
10-Nov-2021,https://darulifta-deoband.com/home/ur/islamic-beliefs/607044,موت کے بعد انسانی روح کیا دنیا میں آسکتی ہے ؟,جب ایک انسان وفات پا جاتا ہے تو اس کی روح دنیا میں رہ سکتی ہے ؟ اپنے گھر والوں کے پاس جا سکتی ہے ؟,"<p>بسم الله الرحمن الرحيم</p><p> </p><p>Fatwa:73-28T/B-Mulhaqa=4/1443</p><p>&nbsp;وفات کے بعد نیک لوگوں کی روحیں “علیین” میں لے جائی جاتی ہیں اور کافر ومشرک کی روحیں سجین میں پہنچا دی جاتی ہیں ؛ لیکن بہر صورت ارواح کا تعلق قبروں سے رہتا ہے، چناچہ احادیث وآثار میں یہ مضمون آیا ہے کہ مردے زیارت کرنے والوں کی آہٹ کو محسوس کرتے ہیں، ان میں سے شناسا لوگوں کو پہچانتے ہیں ، ان کے سلام کو سنتے ہیں، سلام کا جواب دیتے ہیں اور علامہ ابن القیم نے حضرت سلمان فارسی  اور حضرت امام مالک وغیرہ کے حوالے سے یہ نقل کیا ہے کہ مومنین کی روحیں عالم برزخ میں ہوتے ہوئے ایک جگہ سے دوسری جگہ حسب منشا جاسکتی ہیں۔</p><p>وقال ابن القیم الأحادیث والآثار تدل علی أن الزائر متی جاء علم بہ المزور وسمع سلامہ وأنس بہ ورد علیہ وہذا عام فی حق الشہداء وغیرہم وأنہ لا توقیت فی ذلک قال وہو أصح من أثر الضحاک الدال علی التوقیت إلخ (حاشیة الطحطاوی علی مراقی الفلاح شرح نور الإیضاح ص: 620) أخرج ابن عبد البر فی الاستذکار والتمہید بسند صحیح عن ابن عباس قولہ: ""قال قال رسول اللہ صلی اللہ علیہ وسلم: ""ما من أحد یمر بقبر أخیہ المؤمن کان یعرفہ فی الدنیا فیسلم علیہ إلا عرفہ ․ (حاشیة الطحطاوی علی المراقی، ص: 621)</p><p>...وَأما قَول من قَالَ إِن أَرْوَاح الْمُؤمنِینَ فِی برزخ من الأَرْض تذْہب حَیْثُ شَائَت فَہَذَا مروی عَن سلمَان الْفَارِسِی والبرزخ ہُوَ الحاجز بَین شَیْئَیْنِ وَکَأن سلمَان أَرَادَ بہَا فِی أَرض بَین الدُّنْیَا وَالْآخِرَة مُرْسلَة ہُنَاکَ تذْہب حَیْثُ شَائَت وَہَذَا قَول قوی فَإِنَّہَا قد فَارَقت الدُّنْیَا وَلم تلج الْآخِرَة بل ہِیَ فِی برزخ بَینہمَا فأرواح الْمُؤمنِینَ فِی برزخ وَاسع فِیہِ الرّوح وَالریحَان وَالنَّعِیم وأرواح الْکفَّار فِی برزخ ضیق فِیہِ الْغم وَالْعَذَاب قَالَ تَعَالَی (وَمن ورائہم برزخ إِلَی یَوْم یبعثون) فالبرزخ ہُنَا مَا بَین الدُّنْیَا وَالْآخِرَة وَأَصلہ الحاجز بَین الشَّیْئَیْنِ (الروح ص: 108)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607044,deoband,عقائد و  ایمانیات,اسلامی عقائد
13-Nov-2021,https://darulifta-deoband.com/home/ur/islamic-beliefs/607043,کیا قبر میں روح بھی ساتھ ہوگی؟,حضرت میرا سوال یہ ہے کہ کیا موت کے بعد قبر میں ہماری روح بھی ہمارے ساتھ ہو گی ؟ اور مرنے کے بعد تدفین سے پہلے ہم گھر والوں کو سن رہے ہوں گے ؟,"<p>بسم الله الرحمن الرحيم</p><p> </p><p>Fatwa:73-65/B-Mulhaqa=4/1443</p><p>&nbsp;وفات کے بعد نیک لوگوں کی روحیں ”علیین“ میں لے جائی جاتی ہیں اور کافر ومشرک کی روحیں ”سجین“ میں پہنچا دی جاتی ہیں ؛ لیکن بہر صورت ارواح کا تعلق قبروں سے رہتا ہے ، اور تدفین سے پہلے روحیں فرشتوں کے قبضے میں رہتی ہیں، اس کی صراحت تو نہیں مل سکی کہ اس وقت وہ گھر والوں کو سنتی ہیں یا نہیں؛ البتہ علامہ ابن القیم الجوزیہ نے لکھا ہے اگر کوئی شخص میت کے حق میں ایصال ثواب کرے تو میت کو یہ خبر پہنچتی ہے کہ فلاں نے تمہارے حق میں ایصال ثواب کیا ہے ۔</p><p>عن عاصم بن أبی النجود، عن أبی صالح، عن أبی ہریرة، قال: قال رسول اللہ صلی اللہ علیہ وسلم: "" إن اللہ عز وجل لیرفع الدرجة للعبد الصالح فی الجنة، فیقول: یا رب، أنی لی ہذہ؟ فیقول: باستغفار ولدک لک (مسند أحمد ط الرسالة 16/ 357، رقم:10610] وفی ہامشہ: إسنادہ حسن من أجل عاصم بن أبی النجود- وہو ابن بہدلة-، وباقی رجالہ ثقات رجال الصحیح.</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607043,deoband,عقائد و  ایمانیات,اسلامی عقائد
03-Nov-2021,https://darulifta-deoband.com/home/ur/islamic-beliefs/606952,اسباب اختیار کرکے توکل کرنا چاہیے یا بغیر اسباب اختیار کیے؟,میری عمر 33 سال ہے الحمدللہ میں بچپن سے 5 وقت نماز پڑھ رہا ہوں اور یہ سب اللہ کے فضل سے ہے ۔ میری روز مرہ کی زندگی میں ایک بات ہمیشہ دل و دماغ میں چلتی ہے یہ زندگی عارضی ہے اور آخرت مستقل ہے ۔ اور اللہ کے لیے توکل کرتے رہو تم فلاح پاؤ گے ۔ اس قسم کی چیز اکثر ذہن اور دل میں آتی ہے ۔ میں دین اسلام الحمدللہ سے بہت وابستہ ہوں اور علماء دیوبند مجلس میں بیٹھا ہوں۔ برائے مہربانی مجھے بتائیں کہ میرے ساتھ ایسا کیوں ہو رہا ہے ۔,"<p>بسم الله الرحمن الرحيم</p><p> </p><p>Fatwa : 53-37/B-Mulhaqa=03/1443</p><p>&nbsp;جو بات آپ کے ذہن میں گھومتی ہے وہ تو بلاشبہ درست ہے؛ البتہ توکل کے باب میں اللہ کے رسول صلی اللہ علیہ و سلم نے عام امتی کو یہی تعلیم دی ہے کہ اسباب اختیار کرو پھر توکل کرو۔ چنانچہ ایک حدیث میں یہ مضمون آیا ہے کہ ایک صحابی نے اللہ کے رسول صلی اللہ علیہ وسلم سے دریافت کیا کہ اے اللہ کے رسول! میں اونٹ کو باندھوں اور اللہ پر توکل کروں یا اسے چھوڑدوں اور اللہ پر توکل کروں تو اس پر اللہ کے رسول صلی اللہ علیہ وسلم نے ارشاد فرمایا: إعقلہا وتوکل یعنی اسے باندھو اور اللہ پر توکل کرو (ترمذی، رقم: 2527)۔ اس لئے آپ کو چاہئے کہ شریعت کے دائرے میں رہ کر معاش وغیرہ کے لیے ضروری وسائل اختیار کریں اور اس میں بھی جدوجہد کریں، اس سے وساوس و تفکرات بھی کم ہوں گے اور اطمینان کی زندگی بھی نصیب ہوگی ان شاء اللہ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606952,deoband,عقائد و  ایمانیات,اسلامی عقائد
30-Oct-2021,https://darulifta-deoband.com/home/ur/islamic-beliefs/606858,کوئی کام شروع کرنے پر جانور ذبح کرنا؟,ہمارے ہاں لوگ کوئی کام شروع کرنے سے پہلے بکرا ذبح کرتے ہیں اور کہتے ہیں کہ خون جب بہایا جائے تو وہ کام بغیر کسی نقصان کے مکمل ہو جاتا ہے کیا یہ ٹھیک ہے ؟ میں اپنا مکان تعمیر کرنا چاہتا ہوں میرے رشتے دار کہتے ہیں کہ جہاں کام شروع کرنا ہو وہاں بقرہ یا مرغی ذبح کرو کوئی نقصان نہیں ہو گا کیا صرف صدقہ کے پیسے کسی مستحق کو دینا بہتر ہے یا بکرا یا مرغی ذبح کرنا؟,"<p>بسم الله الرحمن الرحيم</p><p> </p><p>Fatwa : 346-238/H=03/1443</p><p>آپ کے یہاں کام شروع کرنے پر جانور ذبح کرنے کی جو رسم رائج ہے وہ شرعاً درست نہیں ہے اس کو ترک کردینا چاہئے۔ حسب موقعہ غرباء فقراء مساکین پر کچھ صدقہ کردیں اس میں حرج نہیں؛ بلکہ اچھا اور مستحسن عمل ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606858,deoband,عقائد و  ایمانیات,اسلامی عقائد
30-Oct-2021,https://darulifta-deoband.com/home/ur/islamic-beliefs/606810,دوسرے جنم کا عقیدہ رکھنا,سوال کیا فرماتے ہیں علماء دین و مفتیان شرع متین مسئلہ ذیل کے بارے میں کہ غیر مسلموں کا عقیدہے دوسرے جنم میں ہم پیداہوں گے اور جو اچھا کام کرے گا وہ انسان ہوگا جو برا کام کرے گا وہ جانور ہوگا دوسرے جنم میں لیکن مسلمان بھی کہہ دیتے ہیں کہ اگلے جنم میں دیکھ لیں گے کیا یہ مسلمان کے لیے زبان سے بولنا جائز ہے ؟,"<p>بسم الله الرحمن الرحيم</p><p> </p><p>Fatwa : 340-235/H=03/1443</p><p>&nbsp;اگلے جنم سے مراد اگر کوئی مسلمان غیر مسلموں کے عقیدہ والا اگلا جنم مراد لیتا ہے تو یہ عقیدہ مذہب اسلام میں باطل ہے، اس قسم کے الفاظ بولنے سے مسلمان کو اجتناب کرنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606810,deoband,عقائد و  ایمانیات,اسلامی عقائد
03-Nov-2021,https://darulifta-deoband.com/home/ur/islamic-beliefs/606800,جان و مال کا صدقہ بکرا دنبہ نکالنا؟,سوال : حضرت صدقے کے بارے میں جاننا چاہ رہاہوں ، جان و مال کا صدقہ نکلنا جائز ہے یا نہیں؟ آپ برائے مہربانی قرآن اور حدیث کی روشنی میں تفصیل سے بتائیں۔ دراصل کسی نے مجھ سے کہا کہ جو جان و مال کا صدقہ بکرا دنبہ ہم نکالتے ہیں، وہ درست نہیں ہے ، ساتھ میں جب ہم صدقہ نکالتے ہیں تو جیسے کوئی بیمار آدمی ہے وہ اس کا ہاتھ اُس پہ رکھوا دیتے ہیں پھر اس کو صدقہ کرتے ہیں، تو یہ درست ہے کہ نہیں؟ ساتھ میں انہوں نے نے مجھ سے کہا کہ اللہ تعالی کسی کی جان کا بھوکا نہیں ہے کہ ایک جان کو بچانے کے چکر میں دوسرے کی جان لے ، جب سے میں یہ سنا ہوں تب سے میں پریشان ہوں، اس کے بارے میں قرآن حدیث کے روشنی میں رہنمائی فرمائیں۔,"<p>بسم الله الرحمن الرحيم</p><p> </p><p>Fatwa : 228-53T/M=03/1443</p><p>&nbsp;جان و مال کا صدقہ نکالنا جائز ہے لیکن صدقہ میں کوئی خاص چیز نکالنا یا خاص طریقہ اپنانا، لازم نہیں۔ زندہ جانور بھی بطور صدقہ دیا جاسکتا ہے اس کی قیمت بھی صدقہ میں دی جاسکتی ہے، ذبح کرکے اس کا گوشت بھی فقراء مساکین میں تقسیم کیا جاسکتا ہے اور اس کے علاوہ دوسری جائز و مباح چیز بھی صدقہ میں دی جاسکتی ہے۔ حاصل یہ کہ صدقہ میں بکرا یا دنبہ یا گوشت ہی دینا لازم نہیں، اور اگر صدقہ کا بکرا اس تصور سے دے کہ اس کے ذبح کرنے سے مریض کی جان بچ جائے گی جیسا کہ بعض عوام ایسا عقیدہ رکھتے ہیں چنانچہ وہ مریض کا ہاتھ اس پر رکھواتے ہیں اور پھر یہ سمجھ کر ذبح کراتے ہیں کہ اس کی جان لینے سے مریض کی جان محفوظ ہوجائے گی گویا اُن کے نزدیک نفس ذبح ہی مقصود ہوتا ہے تو اِس تصور کے ساتھ ایسا کرنا مکروہ و بدعت و ناجائز ہے اور ایسا عقیدہ رکھنا غلط ہے اور اس کا گوشت کھانا درست نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606800,deoband,عقائد و  ایمانیات,اسلامی عقائد
02-Nov-2021,https://darulifta-deoband.com/home/ur/islamic-beliefs/606788,قرآن کریم کے الفاظ اگر کبھی صحیح ادا نہ ہوپائیں تو کیا حکم ہے؟,میں بچپن سے مختلف قاریوں سے قرآن مجید پڑھنا سیکھ رہا ہوں، اب میں جب قرآن پڑھتا ہوں تو بعض اوقات الفاظ بالکل غلط ادا کر دیتا ہوں مجھے اپنی غلطی کا پتہ بھی نہیں چلتا میری نظر بھی کمزور ہے ،کیا مجھ پر کفر لازم آئے گا؟,"<p>بسم الله الرحمن الرحيم</p><p> </p><p>Fatwa:228-159/SD=3-1443</p><p>&nbsp;اگر کبھی کوئی آیت غلطی سے غلط پڑھ دی ، تو اس کی وجہ سے کفر کا حکم عائد نہیں ہوگا، خواہ غلط پڑھی ہوئی آیت کے معنی کچھ بھی بنتے ہوں؛ اس لیے کہ غلطی سے کفریہ کلمہ بولنے سے کفر کا حکم عائد نہیں ہوتا ہے ، پس آپ مطمئن رہیں اور قرآن کریم سیکھتے رہیں ۔</p><p>قال ابن عابدین: قال فی البحر والحاصل: أن من تکلم بکلمة للکفر ہازلا أو لاعبا کفر عند الکل ولا اعتبار باعتقادہ کما صرح بہ فی الخانیة ومن تکلم بہا مخطئا أو مکرہا لا یکفر عند الکل، ومن تکلم بہا عامدا عالما کفر عند الکل ومن تکلم بہا اختیارا جاہلا بأنہا کفر ففیہ اختلاف۔ ( رد المحتار: ۲۲۴/۴، باب المرتد، دار الفکر بیروت )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606788,deoband,عقائد و  ایمانیات,اسلامی عقائد
02-Nov-2021,https://darulifta-deoband.com/home/ur/islamic-beliefs/606769,تقدیر کا حوالہ دے کر عمل نہ کرنا؟,"عنوان : آدم علیہ سلام اور موسی علیہ سلام کے مابین مباحثہ۔
سوال : نبی کریم صلی اللہ علیہ وسلم نے ارشاد فرمایا آدم اور موسیٰ نے مباحثہ کیا۔ موسیٰ علیہ السلام نے آدم علیہ السلام سے کہا: آدم! آپ ہمارے باپ ہیں مگر آپ ہی نے ہمیں محروم کیا اور جنت سے نکالا۔ آدم علیہ السلام نے موسیٰ علیہ السلام سے کہا موسیٰ آپ کو اللہ تعالیٰ نے ہم کلامی کے لیے برگزیدہ کیا اور اپنے ہاتھ سے آپ کے لیے تورات کو لکھا۔ کیا آپ مجھے ایک ایسے کام پر ملامت کرتے ہیں جو اللہ تعالیٰ نے مجھے پیدا کرنے سے چالیس سال پہلے میری تقدیر میں لکھ دیا تھا۔ آخر آدم علیہ السلام بحث میں موسیٰ علیہ السلام پر غالب آئے ۔ تین مرتبہ نبی کریم صلی اللہ علیہ وسلم نے یہ جملہ فرمایا۔ بخاری 6614۔
میرا سوال یہ ہے کہ اس حدیث سے تو آدم خود کو تقدیر کے سامنے مجبور ثابت کر رہے ہیں۔ اس سے تو جبری کا عقیدہ ثابت ہوتا ہے کہ انسان دنیا میں مجبور ہے مختار نہیں۔
براہ کرم وضاحت کریں کہ آدم علیہ سلام کا شجر ممنوع کا پھل کھانا اختیاری فعل تھا یا مجبوری۔۔ اختیاری تھا تو حدیث کی کیا تشریح ہوگی۔","<p>بسم الله الرحمن الرحيم</p><p> </p><p>Fatwa : 274-137T/SN=03/1443</p><p>&nbsp;اس حدیث کی تشریح کے تحت محدثین نے یہ اصول ذکر کیا ہے کہ تقدیر سے (یعنی ازل سے جو بات طے کی ہے اس سے) تمسک معاملہ پائے جانے سے پہلے درست نہیں ہے، جیسے ہر شخص کی قسمت میں روزی لکھ دی گئی ہے؛ مگر حدیث میں ہے: کسب الحلال فریضة بعد الفریضة (حلال روزی کمانا دوسرے درجے کا فرض ہے) پس اگر کوئی تقدیر سے تمسک کرے اور کہے میں کام نہیں کروں گا، روزی جو مقدر ہے مل کر رہے گی تو یہ اس کی بے وقوفی ہے، حکم یہ ہے کہ کام کرو، پھر کسی نے دکان کھولی؛ مگر گھاٹا پایا تو اب وہ کہہ سکتا ہے کہ میری قسمت میں روزی نہیں تھی، اب تقدیر سے تمسک درست ہے۔ اور واقعہ رونما ہونے سے پہلے تقدیر سے تمسک اس لیے درست نہیں کہ وہ بے عملی پیدا کرتا ہے اور واقعہ رونما ہونے کے بعد تمسک بندے کو تقدیر الٰہی پر راضی کرتا ہے۔ (دیکھیں: تحفة القاری شرح بخاری: 6/613، رقم: 3409، مطبوعہ: مکتبہ حجاز، دیوبند)</p><p>حاصل یہ ہے کہ حضرت آدم علیہ السلام کا شجرہٴ ممنوعہ کا پھل تناول کرنا اختیاری تھا، نیز تقدیر بھی بلاشبہ برحق ہے؛ البتہ بندوں کے حق میں تقدیر سے تمسک معاملہ پائے جانے سے پہلے چونکہ جائز نہیں؛ بلکہ ان پر حسب حکم شرعی عمل انجام دینا ضروری ہے؛ اس لیے اس حدیث سے اور اس جیسی دیگر احادیث سے کوئی اشکال پیدا نہیں ہوتا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606769,deoband,عقائد و  ایمانیات,اسلامی عقائد
18-Oct-2021,https://darulifta-deoband.com/home/ur/islamic-beliefs/606669,خدا کا اور کلمے کا انکار کرنے والا مسلمان ہے یا نہیں، نیز اس کی تدفین کے بارے میں کیا حکم ہے؟,کیا فرماتے ہیں مفتیان کرام مسئلہ ذیل کے بارے میں کہ ایک بندہ کلمہ کا انکار کرتا ہے اور خدا کا انکار کرتا ہے یعنی یہ کہتا ہے کہ خدا کوئی چیز نہیں ہے تو کیا اس کی نماز جنازہ پڑھی جائے گی اور اس کو مسلمانوں کے قبرستان میں دفن کیا جائے گا قرآن و حدیث کی روشنی میں جواب عنایت فرمائیں۔,"<p>بسم الله الرحمن الرحيم</p><p> </p><p>Fatwa : 262-117/SN=03/1443</p><p>&nbsp;شخص مذکور کے حوالے سے سوال میں جو بات لکھی گئی ہے کہ وہ کلمہ کا انکار کرتا ہے اور خدا کا انکار کرتے ہوئے کہتا ہے کہ خدا کوئی چیز نہیں۔ اگر یہ بات سچ اور مطابق واقعہ ہے تو یہ شخص دائرہٴ اسلام سے خارج ہے۔ اگر بلا توبہ و تجدید ایمان یہ شخص مر جائے تو اس کی نمازِ جنازہ نہیں پڑھی جائے گی اور نہ ہی مسلمانوں کے قبرستان میں اسے دفن کیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606669,deoband,عقائد و  ایمانیات,اسلامی عقائد
17-Oct-2021,https://darulifta-deoband.com/home/ur/islamic-beliefs/606561,کسی بزرگ کی قبر پر دم کرنے کے لیے پانی کی بوتل رکھنا؟,سر میرا عرض ہے کہ کسی بزرگ ہستی کی قبر پہ یہ سوچ کے پانی کی بوتل وغیرہ رکھنا کہ اللہ والا ہے ۔ اللہ والے ذکر میں مشغول رہتے ہیں قبر میں بھی تو یہ دعا کے طور پے مجھے اس میں ذکر وغیرہ پھونک کے دیں گے جس سے جو نیت ہے اس میں اللہ پاک شفاء عطا فرمائیگا۔ تو کیا یہ کرنا جائز ہے ؟ اس کی حقیقت بھی بتائیں اور یہ بھی بتائیں کہ کیا ایسا کرنا شرک یا خلاف شریعت تو نہیں ہے ؟,"<p>بسم الله الرحمن الرحيم</p><p> </p><p>Fatwa : 231-166/D=03/1443</p><p>&nbsp;مذکورہ طریقہ شریعت سے ثابت نہیں؛ بلکہ متعدد غیرشرعی عقاید اعمال پر مبنی ہے لہٰذا یہ قابل ترک ہے۔ حاصل یہ کہ خلاف شریعت اور ناجائز ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606561,deoband,عقائد و  ایمانیات,اسلامی عقائد
04-Oct-2021,https://darulifta-deoband.com/home/ur/islamic-beliefs/606430,وسوسے کی بیماری,نا امیدی کفر ہے . ایک وقت ایسا آیا تھا کہ مجھے لگ رہا تھا کہ میں نے کفر کر دیا ہے . حالانکہ جب میں نے آپ کی ویب سائٹ پر مسئلہ پوچھا تو آپ نے کہا کہ نہیں ہوا. مگر جب مجھے ایسا لگ رہا تھا کہ میں مرتد ہو گیا ہوں، تو میں نے مرتد کی بخشش کے بارے میں کافی معلومات حاصل کرنے کی کوشش کی. کء ویڈیو میں یوں کہتے کہ مرتد کی توبہ قبول نہیں ہوتی تو میں بالکل نا امید ہو گیا تھا. پھر کچھ علما کی ویڈیو ملی کہ قرآن میں ہے کہ اللہ مرتد کو معاف کر دیتا ہے . پھر میں نے خود جب وہ آیت پڑھی تو اس کا مفہوم کچھ یوں تھا کہ جو سیدھے راستے پر آنے کے بعد غلط راستے پر چلا گیا تو اللہ اسے کیسے سیدھی راہ دکھا سکتا ہے . یہ پڑھ کر مجھے لگا کہ مرتد کی توبہ قبول نہیں ہوتی اور میں پھر بالکل نا امید ہو گیا. اس کے بعد پھر میں نے جب آگے پڑھا تو اگے کی آیت کا مفہوم یہ آیا کہ اس سب کے باوجود اگر کوء سچی توبہ کرے تو اللہ بڑا غفور اور رحیم ہے . پھر اس کو سن کر میری جان میں جان آء. 1. آپ اس معاملے میں بتائیں کیا میں نے نا امید ہو کر کفر کیا؟ 2. کیا یہ آیات مرتد کی توبہ ہونے کے بارے میں ہی ہیں. کیا مرتد کی توبہ قبول ہے ؟ تو کچھ علما کیوں کہتے ہیں کہ نہیں ہے ؟ برائے مہربانی ان آیات کا ترجمہ لکھ کربھیج دیں.۔,"<p>بسم الله الرحمن الرحيم</p><p> </p><p>Fatwa : 201-139/H=02/1443</p><p>&nbsp;ایک تو وساوس کی بیماری میں آپ کو شدید ابتلاء ہے جیسا کہ بہت سے استفتاء میں خود آپ ہی تحریر کرتے رہتے ہیں اور مزید اہل باطل لوگوں کے رطب ویابس مضامین میں دیکھتے رہتے آڈیو اور ویڈیو میں مستقل لگے رہتے ہیں جو کریلا اور نیم چڑھا کا مصداق ہے۔ جو حالات آپ نے اپنے لکھے ہیں اگر وہ صحیح لکھے ہیں تو ان کے پیش نظر آپ پر ارتداد کا حکم لاگو نہیں ہوتا، ایسی صورت میں اس بحث میں آپ کیوں پڑتے ہیں کہ مرتد کی توبہ قبول ہوتی ہے یا نہیں؟ کہیں ایسا نہ ہو کہ وسوسہ کی بیماری اس بحث میں پڑنے کی وجہ سے مزید بڑھ جائے، اللہ پاک آپ کو ظاہری و باطنی بیماری سے شفاء کلی عطاء فرمائے۔ آمین</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606430,deoband,عقائد و  ایمانیات,اسلامی عقائد
13-Oct-2021,https://darulifta-deoband.com/home/ur/islamic-beliefs/606425,کیا مومن ہونے کے لیے اجمالی طور پر ایمان لانا کافی ہے؟,اللہ جہت، زمانے ، جگہ سے پاک ہے . اللہ مرد ہے نہ عورت. اگر کسی شخص کے گمان میں بھی یہ باتیں یعنی ان عقائد کا علم نہ ہو تو کیا وہ مسلمان ہو سکتا ہے . اگر وہ کہتا ہو کہ اللہ اور اس کے رسول پر ایمان لایا ہوں اور جو کچھ انھوں نے بتایا ہے اس پر ایمان ہے . حالانکہ اسے علم نہ ہو کہ انھوں نے کیا کیا بتایا ہے . نہ اس کو اللہ کی 99 صفات معلوم ہوں. یعنی ان صفات کی تفصیل ہی نہیں بلکہ صفات ہی نہ معلوم ہوں. بس جو بنیادی عقائد ہیں جو ہر کسی کو معلوم ہوتے ہیں اسے بھی معلوم ہوں. تو کیا وہ مسلمان ہو سکتا ہے ؟,"<p>بسم الله الرحمن الرحيم</p><p> </p><p>Fatwa:180-138/N=3/1443</p><p>&nbsp;جی! ہاں، ایسا شخص مومن ہے ؛ کیوں کہ صحت ایمان اور نجات کے لیے اجمالی طور پراسلامی عقائد کا ماننا بھی کافی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606425,deoband,عقائد و  ایمانیات,اسلامی عقائد
12-Oct-2021,https://darulifta-deoband.com/home/ur/islamic-beliefs/606417,اللہ کی ذات کے متعلق وسوسے ، اور خواب,"سوال : 1. میرے دل ایک مرتبہ آیا کہ کیا اللہ ہر چیز کر سکتا ہے ؟ میں نے کہا بے شک ہاں. پھر میرے دل میں آیا کہ کیا اللہ اس حساب کے سوال کا جواب کچھ اور لا سکتا ہے ؟ میں نے کہا کہ کیوں کہ اللہ خطا سے پاک ہے تو وہ یہ نہیں کر سکتا کیوں کہ یہ ایک غلطی ہوگی. پھر وسوسے آنے لگے کہ میں نے یہ کہہ کر کفر کیا کیوں کہ اللہ سب کچھ کر سکتا ہے . پھر میں نے کہا کہ ہاں اللہ کر سکتا ہے کیوں کہ وہ اس کے صحیح جواب کو اپنی مرضی کے مطابق بدل سکتا ہے ، یعنی پھر وہ جواب صحیح ہوگا. کیا اس معاملے میں میں نے جواب دے کر کفر کیا؟
2. خواب میں میں نے اپنے آپ کو انگریز دیکھا، یعنی وہ شخص میں تھا. انگریز اکثر طور پر عیساء ہوتے ہیں. ایسا لگتا ہے کہ اپنے آپ کو عیسائی تو نہ دیکھا. کیا ایسے خواب سے ایمان پر کوئی اثر پڑتا ہے ؟","<p>بسم الله الرحمن الرحيم</p><p> </p><p>Fatwa:167-46T/sd=3/1443</p><p>&nbsp;دار الافتاء میں اسی نوعیت کے آپ کے مسلسل سوالات آرہے ہیں ، یہ سب غیر اختیاری وساوس اور منتشر خیالات ہیں، جو خود بخود آتے رہتے ہیں ان کی طرف بالکل دھیان نہ دیں اور نہ کسی سے پوچھیں، بس اجمالی طور پر یہ بات ذہن میں بٹھالیں کہ اللہ جل شانہ بندوں پر نہایت مہربان ہیں، بندوں کو اس کی وسعت اور طاقت سے زیادہ کا مکلف نہیں بنایا گیا ہے اور خصوصا ذہنی خیالات اور وساوس کا تو اسلام میں بالکل اعتبار نہیں ہے، ان پر آخرت میں کوئی مواخذہ نہیں ہوگا، جو غلط قسم کے خیالات آتے ہیں اور ایمان و کفر کے بارے میں جو شبہات اور خوف پیدا ہوتا ہے، وہ بجائے خود ایمان کی علامت ہے، حدیث میں اس کا ذکر ہے، صحابہ کرام رضی اللہ عنہم کو بھی ایسے وسوسے پیش آتے تھے ، آپ صبح و شام کی مسنون دعائیں اہتمام سے پڑھیں، خاص طور پر یہ دعا پڑھا کریں : رَّبِّ اَعُوْذُ بِکَ مِنْ ہَمَزٰتِ الشَّیٰطِیْنِ وَاَعُوْذُ بِکَ رَبِّ اَنْ یَّحْضُرُوْنِ اور مفید کاموں میں مشغول رہیں۔""</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606417,deoband,عقائد و  ایمانیات,اسلامی عقائد
09-Oct-2021,https://darulifta-deoband.com/home/ur/islamic-beliefs/606356,کیا شیطان خواب میں آکر کہہ سکتا ہے کہ میں نبی ہوں؟,بے شک شیطان نبی ﷺ کی صورت میں نہیں آ سکتا لیکن کیا شیطان خواب میں آ کے انسان سے کہہ سکتا ہے کہ میں نبی ﷺ ہو ں؟,"<p>بسم الله الرحمن الرحيم</p><p> </p><p>Fatwa : 136-124/M=02/1443</p><p>&nbsp;صحیح حدیث سے دلالةً ثابت ہوتا ہے کہ شیطان کسی کے خواب میں آکر یہ نہیں کہہ سکتا کہ ”میں نبی صلی اللہ علیہ وسلم ہوں“؛ چونکہ نبی اکرم صلی اللہ علیہ وسلم کو ہر امتی نے نہیں دیکھا، لہٰذا اگر تسلیم کرلیا جائے کہ شیطان اس طرح بول سکتا ہے تو پھر حدیث (”لا یتمثل بي الشیطان“ وفی روایة ”لا یتخیّل بي الشیطان“ شیطان میری شکل میں نہیں آسکتا) کے کوئی معنی نہیں رہ جاتے، نیز محدثین کے قول سے بھی اس کی تائید ہوتی ہے کہ ”جس شخص نے اللہ کے نبی صلی اللہ علیہ وسلم کو خواب میں دیکھا خواہ آپ (صلی اللہ علیہ وسلم) کی معروف حالت میں دیکھا ہو یا کسی دوسری حالت میں اس نے حقیقتاً اللہ کے نبی صلی اللہ علیہ وسلم کو دیکھا“۔</p><p>قال رسول اللہ صلی اللہ علیہ وسلم: من رآني في المنام فقد رآني فإنّ الشیطان لا یتخیّل بي (بخاری: رقم الحدیث: 6994، باب من رأی النبيّ صلی اللہ علیہ وسلم فی المنام) ویصحّ إطلاق أن کل مَن رآہ في أيّ حالة کانت من ذلک فقد رآہ حقیقة واللہ اعلم۔ (فتح الباری: 2/437، ط: دار الرسالة العالمیة)</p><p>بل الصحیح أنہ رآہ حقیقة سواء کان علی صفتہ المعروفة أو غیرہا لما ذکرہ المازري۔ (حاشیة البخاری للمحدث أحمد علی السہارنبوری: 3091، کتاب التعبیر، باب من رأی النبي صلی اللہ علیہ وسلم في المنام)۔ ط: مکتبة البشری پاکستان)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606356,deoband,عقائد و  ایمانیات,اسلامی عقائد
04-Oct-2021,https://darulifta-deoband.com/home/ur/islamic-beliefs/606343,آپ بزرگوں کی نظر کرم ہے کہنا کیسا ہے؟,میں دیوبند مسلک سے تعلق ررکھتا ہوں، اور حضرت اشرف علی تنوی صاحب سے سلسلہ ہے یعنی میرے شیخ تنویر الحق تھانوی صاحب ہیں، سوال یہ ہے کہ میں کلین شیو تھا ، تھوڑی سے داڑھی میں نے رکھنی شروع کی، اللہ کے فضل سے تو کل عشاء نماز کی بعد میرے شیخ نے مجھ سے کہا کے اِس کو مزید بڑھنا کم نہیں کرنا ، میں نے جواب میں کہا کہ بس آپ بزرگی کی نظر کرم ہے تو مجھے بعد میں دِل میں کھٹکا ہوا کہ یہ لفط میں نے غلط تو نہیں کہا ، یہ شکریہ زمرے تو تو نہیں آتے یہ الفاظ۔ براہ کرم، اس کو جواب دیں ۔ جزاک اللہ,"<p>بسم الله الرحمن الرحيم</p><p> </p><p>Fatwa : 143-101/B=02/1443</p><p>&nbsp;نہیں آپ نے صحیح کہا، اس میں کوئی بے ادبی اور گستاخی کی بات نہیں ہے آپ کے دل میں کسی قسم کا کھٹکا نہیں ہونا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606343,deoband,عقائد و  ایمانیات,اسلامی عقائد
03-Oct-2021,https://darulifta-deoband.com/home/ur/islamic-beliefs/606304,کسی کو کافر کہنا,"کیا فرماتے ہیں علماء کرام اس مسئلہ کہ آج ہمارے یہاں یہ مسئلہ بڑے زور شور سے چل پڑا ہے کہ فلاں کے فتوے سے فلاں کافر دیوبندی حضرات بریلوی حضرات کے بارے میں کہتے ہیں کہ دیکھو تمہارے فلاں مولانا نے اپنی کتاب میں یہ بات لکھی جبکہ دوسری طرف تمہارے ہی مولانا نے اپنی کتاب میں اسے گستاخی یا کفر لکھا ہے اب اسی طرح غیر مقلدین اور بریلوی حضرات بھی دیوبندیوں کو کہتے ہیں کہ تمہارے فلاں مولوی نے اپنی کتاب میں یہ بات لکھی جبکہ دوسری طرف تمہارے ہی مولوی نے اپنی کتاب میں اس بات کو گستاخ اور کفر لکھا.. مثال کے طور پر ایک حوالہ لکھ رہا جس سے مسئلہ کھل کر سامنے آئے دیوبندی حضرات پر ایک یہ اعتراض کیا جاتا ہے ساجد خان نقشبندی صاحب جو کہ مناظرہ دیوبند ہے وہ ابن عبد الوباب کی حمایت کرتے ہوئے لکھتے ہے *اور جو ہم پر جھوٹ گھڑے گئے کہ ہم معاذاللہ قرآن کی من مانی تفسیر کرتے ہیں* قارئین کرام!یہاں پر ابن عبدالوہاب نجدی نے قرآن پاک کو صرف *قرآن* کہا ہے اب دیوبندیوں کا اس پر کیا فتویٰ ہے وہ بھی آپ ملاحظہ فرمائیں دیوبندی مولوی محمد صابر صاحب لکھتے ہیں *""قرآن پاک کو صرف قرآن کہنا یہ قرآن پاک کی بے ادبی ہے * کچھ آگے جاکر لکھتے ہیں *"" قرآن پاک کو خالی قرآن کہتے ہو، قرآن مجید کہو، یا قرآن پاک کہو یا قرآن عظیم کہو قرآن پاک کو صرف خالی قرآن کہنا یہ قرآن پاک کی توہین و بے ادبی ہے ""* (بے ادب بے نصیب، ص190، 191،مکتبہ الحسن) اب اعتراض کرتے ہیں بریلوی حضرات کہتے ہیں کہ دیکھو تمہارے ساجد خان نقشبندی اپنے ہی علماء کے فتوے سے قرآن کی توہین کرنے والے اور بے ادب ٹھہرے ... اسی ا ور بھی مثالیں ہیں اسی پر اکتفا کرتا ہوں اب دریافت طلب امر ہے کہ آیا اس طرح کسی کو کافر و مرتد ثابت کیا جاسکتا ہے یا نہیں؟؟ ؟کیا یہ سبب عندالشرع بھی کفر ہوگا کے فلاں کے فتوے سے فلاں کافر مہربانی فرما کر جواب ارسال فرمائے تاکہ یہاں کا انتشار ختم ہو ۔","<p>بسم الله الرحمن الرحيم</p><p> </p><p>Fatwa : 174-52T/H=02/1443</p><p>&nbsp;اگر کوئی شخص نعوذ باللہ منہ کفر وارتداد کو اختیار کرلیتا ہے تو وہ عند اللہ تعالی کافر و مرتد ہوجاتا ہے خواہ دنیا میں اُس کو کافر و مرتد کوئی نہ کہے اور جس شخص یا جس جماعت نے موجباتِ کفر و ارتداد کو اختیار نہیں کیا اور اس شخص یا جماعت کو چاہے کتنے ہی لوگ یا کتنے ہی فرقے کافر و مرتد کہتے رہیں عبارتوں کو توڑ مروڑ کر کفر و ارتداد کشید کرتے رہیں مگر وہ شخص یا وہ جماعت ہرگز کافر و مرتد نہ ہوں گے؛ البتہ زبردستی کفر کشید کرنے والوں کے حق میں انتہائی خطرناک بات ہے۔ دوسرا امر قابل لحاظ یہ ہے کہ کفر وارتداد پر مشتمل ہر فتویٰ صحیح ہو یہ بھی ضروری نہیں اور ہر فتویٰ غلط ہوتا ہو ایسا بھی نہیں کسی فرد یا جماعت پر کفر و ارتداد کا حکم لگانا بہت اہم اور انتہائی نازک معاملہ ہے۔ (الف) جواہر الفقہ۔ (ب) الاعتدال فی مراتب الرجال (اُردو) وغیرہ کتب معتبرہ میں ان امور پر مدلل و مفصل بحث ہے۔ معلوم نہیں کہ آپ کے یہاں انتشار کون لوگ پھیلا رہے ہیں اللہ پاک ان لوگوں کو ہدایت نصیب فرمائے اور دوسروں کی اصلاح کی فکر میں پڑنے کے بجائے اپنی آخرت کی فکر مرحمت فرمائے، آمین۔ مولوی محمد صابر کی کتاب (بے ادب بے نصیب) ہم نے نہیں دیکھی ان کی کتاب کی عبارت کا سیاق و سباق کیا ہے کس پس منظر میں مولوی صاحب موصوف نے یہ عبارت لکھی ہے؟ ان کی عبارت سے کسی کے بے ادب ہونے کے کشید کرنے کے بجائے خود مولوی محمد صابر صاحب سے اس کی تحقیق فرمالیں پھر موصوف جو کچھ جواب تحریر کریں ان کے جواب کی صاف صحیح نقل عکسی یہاں بھیجیں اس کے بعد ان شاء اللہ تفصیل سے جواب لکھ دیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606304,deoband,عقائد و  ایمانیات,اسلامی عقائد
09-Oct-2021,https://darulifta-deoband.com/home/ur/islamic-beliefs/606296,نبی علیہ السلام کی شان میں گستاخی کرنے والے کی توبہ,جب میں نو سال کا تھا (ابھی بالغ نہیں تھا)میں نے اللہ اور اس کے رسول صلی اللہ علیہ وسلم کی شان میں گستاخانہ کلمات غصے میں کہہ دیے لیکن مجھے علم نہ تھا کہ یہ مجھے دائرہ اسلام سے خارج کردے گا یہ اس کا وبال کیا ہے میں ایک مسلم کی طرح زندگی گزارتا رہا جب بالغ ہوا تو مجھے لگا کے میں بالغ نہیں تھا اس لیے مجھے ان جملوں کا حساب نہیں دینا ہوگا لیکن جب میں سولہ سال کا ہوا تو مجھے احساس ہوا کہ مجھے تحقیق کرنی چاہیے ،تحقیق کرنے پر مجھے معلوم ہوا کے فقہاء اربعہ کا اس معاملے میں اختلاف رہا ہے اب میں نے توبہ اور تجدید ایمان کرلی ہے کیا میری توبہ قبول ہوگی؟مجھے چاروں ائمہ کے حوالے سے جواب عنایت فرمائیں،میں بہت پریشان ہوں،میرے مسئلے کو حل فرمائیں۔,"<p>بسم الله الرحمن الرحيم</p><p> </p><p>Fatwa : 164-50T/D=02/1443</p><p>&nbsp;رسول اللہ صلی اللہ علیہ وسلم کی شان میں توہین اور گستاخی انتہائی سنگین جرم ہے، اس سے آدمی ایمان سے خارج ہوجاتا ہے؛ لیکن اگر کسی مسلمان سے یہ گناہِ عظیم صادر ہوجائے؛ پھر متنبہ ہونے پر نادم ہو اور اللہ تعالی کے سامنے روئے گڑگڑائے اور سچے دل سے توبہ وتجدید ایمان کرے تو ائمہ احناف کی تحقیق کے مطابق ا س کی توبہ قبول ہوتی ہے؛ لہٰذا آپ نے اگر سچے دل سے توبہ اور تجدید ایمان کرلی ہے تو آپ کی توبہ عند اللہ ضرور قبول ہوگی، آپ پریشان نہ ہوں۔ ․․․․․․ مقتضی کلام الشفاء وابن أبي جمرة في شرح مختصر البخاری في حدیث ”إن فریضة الح أدرکت أبي“ إلخ أن مذہب أبي حنیفة والشافعی حکمہ حکم المرتد، وقد علم أن المرتد تقبل توبتہ کما نقلہ ہنا عن النتف وغیرہ، فإذا کان ہذا في ساب الرسول - صلی اللہ علیہ وسلم - ففی ساب الشیخین أو أحدہما بالأولی، فقد تحرر أن المذہب کمذہب الشافعی قبول توبتہ کما ہو روایة ضعیفة عن مالک وأن تحتم قتلہ مذہب مالک، وما عداہ فإنہ إما نقل غیر أہل المذہب أو طرة مجہول لم یعلم کاتبہا، فکن علی بصیرة فی الأحکام، ولا تغتر بکل أمر مستغرب وتغفل عن الصواب، واللہ تعالی أعلم۔ اھ۔ وکذلک قال الحموی فی حاشیة الأشباہ نقل عن بعض العلماء: إن ما ذکرہ صاحب الأشباہ من عدم قبول التوبة قد أنکرہ علیہ أہل عصرہ وأن ذلک إنما یحفظ لبعض أصحاب مالک کما نقلہ القاضي عیاض وغیرہ۔ أما علی طریقتنا فلا۔ اھ۔ وذکر في آخر کتاب (نور العین) أن العلامة النحریر الشہیر بحسام جلبی ألف رسالة في الرد علی البزازی وقال في آخرہا: وبالجملة قد تتبعنا کتب الحنفیة فلم نجد القول بعدم قبول توبة الساب عندہم سوی ما فی البزازیة، وقد علمت بطلانہ ومنشأ غلطہ أول الرسالة۔ اھ۔ (الدر المختار وحاشیة ابن عابدین (رد المحتار) 6/374، کتاب الجہاد، باب المرتد، مطلب مہم في حکم سابّ الأنبیاء،: مطبوعة: مکتبة زکریا، دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606296,deoband,عقائد و  ایمانیات,اسلامی عقائد
03-Oct-2021,https://darulifta-deoband.com/home/ur/islamic-beliefs/606196,اللہ تعالیٰ کے ہرجگہ موجود ہونے کا مطلب؟,سوال نمبر 32642 https://darulifta-deoband.com/home/ur/islamic-beliefs/32642 میں کہا گیا ہے کہ اللہ تعالی ہر چیز میں موجود ہے میرا سوال یہ ہے کہ جن مورتیوں کی ہنود پوجا کرتے ہیں کیا ان میں بھی اللہ تعالی موجود ہے ؟,"<p>بسم الله الرحمن الرحيم</p><p> </p><p>Fatwa : 112-82/B=02/1443</p><p>&nbsp;ہر چیز میں یاہر جگہ اللہ کے موجود ہونے کا مطلب مفسرین نے یہ لکھا ہے کہ ساری چیزیں اس کے احاطہٴ علم میں ہے کوئی چیز اس کے علم سے باہر نہیں۔ مورتی بھی اس کے احاطہٴ علم میں ہے، کوئی چیز اس کے علم سے باہر نہیں ہے۔ وہ سب کا علم رکھتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606196,deoband,عقائد و  ایمانیات,اسلامی عقائد
12-Sep-2021,https://darulifta-deoband.com/home/ur/islamic-beliefs/606157,کیا اسباب اختیارکرنا ضروری ہے؟,میرا سوال ہے کہ اگر کسی کو یہ یقین ہو کہ اس چیز میں سبب اختیار کرنے سے یقین سبب پر جائے گا تو اس وجہ سے سبب اختیار کرنا ترک کر سکتے ہیں ؟,"<p>بسم الله الرحمن الرحيم</p><p> </p><p>Fatwa : 58-51/D=01/1443</p><p>&nbsp;ہر امر میں متصرف حقیقی اور مدبر تحقیقی حق جل وعلا شانہ کو سمجھنا اور ہر امر میں اپنے کو اس کا محتاج اعتقاد کرنا اس طرح کا تو کل اللہ تعالی کی ذات پر رکھنا فرض اور جزء عقیدہ اسلامیہ ہے۔</p><p>جو چیزیں امور دنیویہ میں سے اسباب یقینیہ کے درجہ میں ہیں مثلاً کھانے کے بعد آسودگی ہوجانا، پانی پینے سے پیاس کم ہوجانا، ایسے اسباب کا ترک کرنا جائز نہیں۔ اسباب اختیار کرنا واجب ہے۔ اور ایسے اسباب جو ظنی درجہ میں ہیں جن پر اکثر نفع مرتب ہوتا ہے مگر بارہا اس کے خلاف بھی ہوتا ہے یعنی نفع مرتب نہیں ہوتا جیسے علاج کے بعد صحت کا ہوجانا، نوکری یا مزدوری کے بعد رزق کا مل جانا، ان اسباب کا ترک کرنا بھی عام لوگوں کے لئے جائز نہیں، ہاں قوی النفس لوگ جو ریاضت و مجاہدہ کے ذریعہ مقام ولایت خاصہ پر فائز ہیں ان کے لئے گنجائش ہے۔ لہٰذا ایسے امور میں اسباب کو اختیار کیا جائے مگر ان کی تاثیر کو غیر مستقل سمجھا جائے، موثر حقیقی اللہ تعالی کی ذات کو سمجھے، اسی پر یقین رکھے، اسباب کو ترک نہ کیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606157,deoband,عقائد و  ایمانیات,اسلامی عقائد
