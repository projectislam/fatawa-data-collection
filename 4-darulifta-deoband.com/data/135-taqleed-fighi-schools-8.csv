issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/taqleed-fighi-schools/57634,کیا دیوبندی اصلی حنفی ہیں؟,کیا دیوبندی اصلی حنفی ہیں؟ میں شافعی سنی ہوں، کیا میں جان سکتاہوں کہ شافعی دیوبندی مسلک میں شامل نہیں ہیں؟,"<p>بسم الله الرحمن الرحيم</p><p> </p><p>
	Fatwa ID: 466-463/B=5/1436-U</p><p>
	یہ بات روز روشن کی طرح عیاں ہے کہ امت کا اس بات پر اجماع ہے کہ ائمہ اربعہ امام ابوحنیفہ امام مالک امام شافعی اور امام احمد بن حنبل رحمہم اللہ برحق ہیں، ان کے مذاہب برحق ہیں، ان میں سے کسی کی بھی تقلید کرکے آدمی عامل بالشریعہ بن سکتا ہے، کسی ایک امام کی تقلید کرنے والوں کے لیے جائز نہیں کہ وہ دوسرے امام کے ماننے والوں کو برا بھلا کہے، نیز اس بات پر بھی اہل حق کا اتفاق ہے کہ اس وقت اہل السنة والجماعت ائمہ اربعہ کے متبعین ہی پر منحصر ہیں، ائمہٴ اربعہ کے متبعین ہی اہل السنة والجماعت کہلائے جائیں گے، اکر کوئی ائمہ اربعہ کے مذاہب چھوڑکر نیا راستہ اختیار کرے گا تو اسے اہل السنة والجماعة سے خارج شمار کیا جائے گا۔ (حاشیة الطحطاوی علی الدر المختار: ۴/۱۵۳، ط: مکتبة الاتحاد دیوبند) دیوبندی مسلک کوئی نیا مسلک نہیں ہے، بلکہ دیوبندی مسلک اہل السنة والجماعة کے عقائد ونظریات کی صحیح ترجمانی اور اس کی اشاعت سے عبارت ہے۔ البتہ چونکہ ہندوستانی مسلمانوں کی اغلبیت حنفی سنیوں کی ہے اور ان کا معمول بہ مذہب حنفی ہے اس لیے دیوبندی مکتب فکر کے اکابر بھی مسلکاً حنفی تھے، لیکن اس کے ساتھ ساتھ ائمہ ثلاثہ امام مالک، امام شافعی اور امام احمد رحمہم اللہ کی بھی ان کی شایان شان تعظیم کرتے ہیں، ان کی شان میں اگر ذرا سی گستاخی کی جاتی ہے تو اس کے خلاف سب سے پہلے آواز بلند کرنے والے دیوبندی علماء ہی ہوتے ہیں، نیز ہردور میں دیوبند کے مدارس میں پڑھنے والے طلبہ کی ایک بڑی تعداد ایسی رہتی ہے جو مسلکا حنفی نہیں ہوتی بلکہ وہ امام مالک یا امام شافعی یا امام احمد رحمہم اللہ کے مقلد ہوتے ہیں، اور وہ اپنے مسلک کے مطابق عمل کرتے ہیں۔ ان مذکورہ چند باتوں سے واضح ہوجاتا ہے کہ جو اہل السنة والجماعة میں شامل ہیں وہ مسلک دیوبندی میں بھی شامل ہیں کیونکہ مسلک دیوبندی کوئی نیا مسلک نہیں ہے اور چونکہ اہل السنة والجماعة کے عقائد ونظریات کی صحیح ترجمانی اور اس کی زیادہ اشاعت علمائے دیوبند ہی کی محنت سے ہوئی اور ہورہی ہے؛ اس لیے یہ تحریک مسلکِ دیوبندی سے مشہور ہوگئی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57634,deoband,عقائد و  ایمانیات,تقلید ائمہ ومسالک
30-Aug-2020,https://darulifta-deoband.com/home/ur/taqleed-fighi-schools/57265,میں اور میرے دس ساتھی جو کہ حنفی ہیں اور ایک ساتھی شافعی مسلک پرعمل کرتا ہے ہم کل بارہ لوگ ہیں ۔ ہم لوگ چالیس دن کی جماعت میں بھی گئے۔کیا ہم ریلوے پلیٹ فارم پر مغرب اور عشاء کی نماز ایک ساتھ پڑھ سکتے ہیں شافعی امام کے پیچھے مغرب کے اول وقت میں یعنی جب کہ حنفی کا عشاء کا وقت شروع نہیں ہوتاہے۔,میں اور میرے دس ساتھی جو کہ حنفی ہیں اور ایک ساتھی شافعی مسلک پرعمل کرتا ہے ہم کل بارہ لوگ ہیں ۔ ہم لوگ چالیس دن کی جماعت میں بھی گئے۔کیا ہم ریلوے پلیٹ فارم پر مغرب اور عشاء کی نماز ایک ساتھ پڑھ سکتے ہیں شافعی امام کے پیچھے مغرب کے اول وقت میں یعنی جب کہ حنفی کا عشاء کا وقت شروع نہیں ہوتاہے۔,"<p>بسم الله الرحمن الرحيم</p><p> Fatwa ID: 274-274/M=3/1436-U

آپ اور آپ کے حنفی ساتھی، مغرب کے وقت میں شافعی امام کے پیچھے صرف مغرب کی نماز ادا کرسکتے ہیں، مغرب کے وقت میں عشاء ادا کرنا احناف کے یہاں درست نہیں ہے، اس لیے کہ وقت سے پہلے عشاء پڑھنا صحیح نہیں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57265,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/57175,تمام مسائل شریعت میں ایک ہی امام کی تقلید کی جانی چاھے یا مختلف مسائل میں مختلف ائمہ کی تقلید کی جا سکتی ہے ؟دلائل میں عربی متن نہ دیں صرف ترجمہ کافی ہوگا؟,تمام مسائل شریعت میں ایک ہی امام کی تقلید کی جانی چاھے یا مختلف مسائل میں مختلف ائمہ کی تقلید کی جا سکتی ہے ؟دلائل میں عربی متن نہ دیں صرف ترجمہ کافی ہوگا؟,"<p>بسم الله الرحمن الرحيم</p><p> Fatwa ID: 17-136/Sn=3-1436-U

جو آدمی جس امام کی اقتدا کرے ضروری ہے کہ تمام مسائل میں اسی امام کے اجتہادات اور تخریجات کے مطابق عمل کرے، ایک مسئلے میں کسی امام کا قول لینا، دوسرے میں کسی اور امام کا، شرعاً جائز نہیں ہے، اس سے خواہش پرستی کا دروازہ کھلے گا، نیز ”تلفیق بین المسالک“ کی نوبت آئے گی جو قطعا جائز نہیں ہے“۔ شرح مہذب میں معین امام کی اتباع کے ضروری ہونے کا ذکر کر تے ہوئے تحریر فرمایا: اس کی وجہ یہ ہے کہ اگر جس مذہب کی چاہے اتباع کرنے کی اجازت دی جائے تو اس کا انجام یہ ہوگا کہ ہوائے نفس کی پیروی کرتے ہوئے مذاہب کی رخصتوں کو چناجائے گا اور حلال وحرام، وجوب وجواز کے درمیان عمل کا اختیار دیا جائے گا، جس کا نتیجہ بالآخر شرعی تکلیف کا چولا اُتار پھینکنے کی صورت میں نمودار ہوگا، برخلاف دور اول (خیر القرون) کے کہ اس زمانہ میں وہ مذاہب جن میں سبھی مسائل کا حل ہومہذب ومرتب نہیں تھے، اس اعتبار سے آج مقلد پر لازم ہے کہ وہ ایک متعین مذہب کی اتباع میں اپنی پوری کوشش کرے: ووجھہ أنہ لو جاز اتباع أي مذھب شاء لا فضی إلی أن یلتقط رُخَص المذاھب متبعا ھواہ ویتخیر بین التحلیل والتحریم والوجوب والجواز وذلک یؤدي إلی انحلال ربقة التکلیف بخلاف العصر الأول فإنہ لم تکن المذاھب الوافیة بأحکام الحوادث مھذبة : فعلی ھذا یلزمہ أن یجتھد في اختیار مذھب یقلدہ علی التعیین (شرح المہذب: ۱/۵۵، ط: بیروت)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57175,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/56958,کیا ہمیں غیر مقلدین کے پیچھے نماز پڑھ لینی چاہئے یا نہیں؟,چونکہ ہم جانتے ہیں کہ غیر مقلدایک گمراہ فرقہ ہے، وہ دعوی کرتے ہیں کہ تقلید بدعت اورشرک فی اطاعت رسول ہے ، وہ حنفی کو گالی دیتے ہیں اور حنفی مسائل کاانکار کرتے ہیں، بہرحال وہ ۷۲ گمراہ فرقوں میں سے ایک ہیں۔ کیا ہمیں ان کے پیچھے نماز پڑھنی چاہئے یا نہیں؟,"<p>بسم الله الرحمن الرحيم</p><p> </p><p style=""text-align: right;"">
	Fatwa ID: 260-260/M=3/1436-U</p><p style=""text-align: right;"">
	جو غیرمقلد، تقلید کو شرک وبدعت سمجھتا ہے اور حنفیوں کو گالی دیتا ہے اور طہارت ونماز کے ضروری مسائل میں حنفی مذہب کی رعایت نہیں کرتا، ایسے غالی اورمتعصب امام کے پیچھے نماز نہ پڑھیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56958,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/56602,فرائض و سنت و نوافل وغیرہ کی تقسیم,عرض گزار ہوں کہ غیر مقلدین حضرات اکثر کہتے رہتے ہیں کہ یہ فرائض و سنت و نوافل وغیرہ کی جو تقسیم کی گئی ہے اسلامی ارکان کے اندر خصوصا نماز میں یہ غیر شرعی اور فضول ہے اور ایجاد اور بدعت ہے جبکہ اصل شریعت میں اس بارے کوئی ثبوت نہیں۔ اس بارے وہ بہت سے اقوال بشمول امام مالک کا قول بھی پیش کرتے ہیں۔ نیز اگر ہم انہیں کہیں کہ آپ ایسی تقسیم کو نہیں مانتے تو وہ کہتے ہیں کہ ہم نہیں مانتے ہمارے نزدیک جو محبوب رب جناب نبی مکرم حضرت محمد صلی اللہ علیہ والہ وسلم سے ثابت ہے وہ ضروری ہے اور اس بارے یہ تقسیم ہم نہیں کرتے ۔ اس بارے آپ سے التماس ہے کہ تفصیلی جواب مدلل عطا فرمائیے اور اگر الزامی جوابات بھی جواب میں شامل ہوں تحقیقی جوابات کے ساتھ ساتھ تو نہایت فائدہ مند ہو گا۔,"<p>بسم الله الرحمن الرحيم</p><p> Fatwa ID: 229-226/B=3/1436-U

احکامِ شرعیہ کا مدار دلائل پر ہوتا ہے، شریعت کا کوئی بھی حکم ایسا نہیں ہے کہ اس کی بنیاد دلیل شرعی پر نہ ہو، بلکہ شریعت کا جو بھی حکم آپ دیکھیں گے اس کا مدار کسی نہ کسی دلیل پر ہوگا، اور یہ بات واضح ہے کہ دلائل سب کے سب برابر درجہ کے نہیں ہیں، بلکہ ثبوت ودلالت کے اعتبار سے دلائل باہم متفاوت ہیں، چنانچہ اس اعتبار سے دلائل کے چار درجے ہیں: 
(۱) وہ دلائل جو ثبوت ودلالت دونوں اعتبار سے قطعی ویقینی ہوں جیسے قرآن کریم کی وہ آیات جو محکم اور واضح الدلالة ہیں، اسی طرح وہ آیات جن کی تفسیر خود قرآن کریم میں مذکور ہے، یا جناب رسول اللہ صلی اللہ علیہ وسلم نے ان کی تفسیر کردی ہے، اسی طرح اس قسم میں وہ احادیث بھی شامل ہیں جو تواتر کے ساتھ منقول ہیں اور ان کے مفاہیم بھی قطعی ہیں۔
(۲) وہ دلائل جو ثبوتاً قطعی ہوں البتہ دلالت علی المفہوم کے اعتبار سے قطعی نہ ہوں بلکہ ظنی ہوں جیسے وہ آیت جو موٴول ہیں، یہ آیات ثبوتا تو قطعی ہیں لیکن مفہوم پر دلالت کرنے میں قطعی نہیں ہیں۔
(۳) وہ دلائل جو ثبوتاً ظنی ہوں البتہ دلالت علی المفہوم کے اعتبار سے قطعی ویقینی ہوں، یعنی ان دلائل کے ثبوت میں ایک گونہ شبہ ہونے کی بنا پر یہ دلائل ثبوتاً قطعی نہ ہوں، لیکن اس کے ساتھ ساتھ یہ اپنے مفہوم کے اعتبار سے قطعی ویقینی ہوں جیسے وہ اخبارِ آحاد جن کے مفاہیم قطعی ہیں (اخبار آحاد کے ثبوت میں ایک گونہ شبہ ہوتا ہے اس لیے وہ ثبوتاً قطعی نہیں رہتے بلکہ ظنی ہوجاتے ہیں، البتہ دلالت علی المفہوم کے اعتبار سے قطعی بھی ہوتے ہیں اور ظنی بھی)
(۴) وہ دلائل جو ثبوت ودلالت دونوں اعتبار سے ظنی ہوں جیسے اخبارِ آحاد جو اپنے مفہوم پر دلالت کرنے میں بھی ظنی ہیں، الحاصل ثبوت ودلالت علی المفہوم کے اعتبار سے دلائل کے یہ چار درجے ہیں، جن میں سے بعض کو دوسرے بعض پر قوت کے اعتبار سے ترجیح حاصل ہے، اور یہ بات بالکل واضح ہے کہ چاروں قسم کے دلائل سے ایک ہی طرح کے احکام ثابت نہیں ہوں گے، بلکہ جس طرح دلائل میں تفاوت ہے اسی طرح احکام میں بھی تفاوت ہوگا، لہٰذا دلیل میں جتنی قوت ہوگی اس سے ثابت ہونے والا حکم بھی اتنا ہی قوی ہوگا۔
اس بنا پر دلائل کی مذکورہ چاروں قسموں میں سے پہلی قسم چونکہ قوت میں سب سے بڑھ کر ہے اس لیے اس سے ثابت ہونے والا حکم بھی سب سے قوی ہوگا اوروہ جانب امر میں فرض اورجانب نہی میں حرام ہے، دلائل کی دوسری اور تیسری قسم چونکہ قوت میں پہلی قسم سے کم درجہ کی ہیں، اس لیے ان سے ثابت ہونے والا حکم بھی پہلے حکم سے کم درجہ کا ہوگااور وہ جانب امر میں وجوب اور جانب نہی میں مکروہ تحریمی ہے، رہی دلائل کی چوتھی قسم تو چونکہ وہ قوت میں تمام قسموں سے کمتر ہے اس سے ثابت ہونے والا حکم بھی سب سے کم درجہ کا ہوگا، اور وہ ہے جانب امر میں سنت واستحباب اور جانب نہی میں مکروہ تنزیہی، تو جب دلائل ہی میں مختلف درجات ہیں اور انہی دلائل پر احکام کا مدار بھی ہے تو لازمی طور پر احکام میں بھی مختلف درجات ہوں گے، اور انہی کو فرائض، واجبات، سنن، ونوافل سے تعبیر کیا جاتا ہے۔ قال في الشامي: ”إن الأدلة السمعیة أربعة: الأول قطعي الثبوت والدلالة کنصوص القرآن المفسرة أو المحکمة والسنة المتواترة التي مفھومھا قطعي․ الثاني: قطعي الثبوت ظني الدلالة کالآیات المؤولة․ الثالث: عکسہ کأخبار الآحاد التي مفھومھا قطعي․ الرابع: ظنیھما کأخبار الآحاد التي مفھومھا ظنی، فبالأول یثبت الافتراض والتحریم، وبالثاني والثالث الإیجاب وکراھة التحریم؛ وبالرابع تثبت السنیة والاستحباب“․ (الشامي: ۹/ ۴۰۹،ط: دار الکتاب) 
علاوہ ازیں اللہ تعالیٰ کے تمام اوامر کووجوب یا فرضیت پر محمول نہیں کیا جاسکتا بلکہ حسب قرائن وجوب ندب اباحت وغیرہ پر محمول کیا جائے گا مثال کے طور پر قرآن مجید میں ہے وإذا حلَلتُم فاصطادوا کہ جب تماحرام سے حلال ہوجاؤ تو شکار کرو، فقہاء ومفسرین فرماتے ہیں کہ یہاں امر وجوب کے لیے نہیں ہے بلکہ اباحت کے لیے ہے، تو جس شکار سے حالت احرام میں منع کیا گیا تھا اس کی اجازت دی جارہی ہے کہ اب شکار کرسکتے ہو، غیرمقلدین اگر اباحت وغیرہ کا وجود نہیں مانتے ہیں اور ان کو اس بات پر اصرار ہے کہ شارع سے ثابت ہونے والی تمام چیزیں فرض اور ضروری ہیں تو یہاں بھی حالت احرام سے نکلنے کے بعد وجوبی طور پر شکار کی تلاش میں نکلیں، نیز حضور صلی اللہ علیہ وسلم نے جتنے بھی کام کیے ہیں سب کو امت پر فرض اور ضروری قرار نہیں دیا جاسکتا، نمونہ کے طور پر ایک حدیث پیش کی جارہی ہے جس سے آپ اندازہ لگاسکتے ہیں کہ غیرمقلدین کی باتوں کی کیا حیثیت ہے، حضرت طلحہ بن عبید اللہ رضی اللہ عنہ فرماتے ہیں: کہ نجد سے ایک صاحب حضور صلی اللہ علیہ وسلم کی خدمت میں تشریف لائے اور انھوں نے اسلام کے بارے میں آپ صلی اللہ علیہ وسلم سے پوچھا تو آپ صلی اللہ علیہ وسلم نے فرمایا: ”خمس صلوات في الیوم واللیلة “ کہ رات ودن میں پانچ وقتوں کی نمازیں آپ کے ذمہ ہیں، سائل نے عرض کیا ”ہل علي غیرہن’‘ کہ کیا ان پنچ نمازوں کے علاوہ اور بھی کوئی نماز مجھ پر فرض ہے؟ آپ صلی اللہ علیہ وسلم نے فرمایا ”لاَ إلاَّ أن تطَوّعَ“ کہ نہیں البتہ اپنے اختیار سے نفل پڑھ سکتے ہو، اس کے بعد حضور صلی اللہ علیہ وسلم نے فرمایا: ”وصیامُ شہر رمضان“ کہ آپ پر رمضان کے روزے بھی فرض ہیں، سائل نے عرض کیا ”ہل عليَّ غیرہ؟“ کیا رمضان کے روزے کے علاوہ اور بھی کوئی روزہ مجھ پر فرض ہے؟ تو آپ صلی اللہ علیہ وسلم نے فرمایا : ”لاَ إِلاَّ أَن تَطَوّعَ“ کہ نہیں البتہ نفل رکھ سکتے ہو الخ۔
حدیث کے الفاظ یہ ہیں: 
عن أبي سہیل، عن أبیہ، أنہ سمع طلحة بن عبید اللہ، یقول: جاء رجل إلی رسول اللہ صلی اللہ علیہ وسلم من أہل نجد ثائر الرأس، نسمع دوي صوتہ، ولا نفقہ ما یقول حتی دنا من رسول اللہ صلی اللہ علیہ وسلم، فإذا ہو یسأل عن الإسلام، فقال رسول اللہ صلی اللہ علیہ وسلم: ”خمس صلوات في الیوم، واللیلة“ فقال: ہل علي غیرہن؟ قال: ”لا، إلا أن تطوع، وصیام شہر رمضان“ ، فقال: ہل علي غیرہ؟ فقال: ”لا، إلا أن تطوع“ ، وذکر لہ رسول اللہ صلی اللہ علیہ وسلم الزکاة، فقال: ہل علي غیرہا؟ قال: ”لا، إلا أن تطوع“ ، قال: فأدبر الرجل، وہو یقول: واللہ، لا أزید علی ہذا، ولا أنقص منہ، فقال رسول اللہ صلی اللہ علیہ وسلم: ”أفلح إن صدق“ (مسلم شریف: ۱/۳۰،ط: رحیمیہ دیوبند) 
اسی طرح رمضان المبارک کے سلسلہ میں حضور صلی اللہ علیہ وسلم نے ارشاد فرمایا کہ اللہ تعالیٰ نے رمضان کے روزے تم پر فرض کیے اور میں نے قیام رمضان (تراویح) کو تمھارے لیے سنت قرار دیا، حدیث شریف کے الفاظ ملاحظہ ہوں عن عبد الرحمن بن عوف قال: قال رسول اللہ صلی اللہ علیہ وسلم: إن اللہ تبارک وتعالیٰ فرض صیام رمضان علیکم، وسنت لکم قیامَہ فمن صامہ وقامہ إیمانًا واحتسابًا خرج من ذنوبہ کیوم ولدتہ أمہ، أخرجہ النسائی بسند حسن وسکت عنہ․ (إعلاء السنن ۷/ ۶۶، ۶۷،ط: مکتبہ اشرفیہ دیوبند) 
غیر مقلدین سے پوچھئے کہ ان احادیث سے سنن ونوافل کا ثبوت ہورہا ہے یا نہیں؟ ایک اورحدیث ملاحظہ فرمائیے: ”عَنْ نَافِعٍ، عَنِ ابْنِ عُمَرَ رَضِیَ اللہُ عَنْہُمَا، أَنَّ رَسُولَ اللہِ صَلَّی اللہُ عَلَیْہِ وَسَلَّمَ وَاصَلَ فِي رَمَضَانَ، فَوَاصَلَ النَّاسُ، فَنَہَاہُمْ قِیلَ لَہُ: أَنْتَ تُوَاصِلُ؟ قَالَ: ”إِنِّي لَسْتُ مِثْلَکُمْ إِنِّي أُطْعَمُ وَأُسْقَی“․ (مسلم شریف (۱/۳۵۱،ط: رحیمیہ دیوبند) حدیث کا حاصل یہ ہے کہ صحابہ رضی اللہ عنہم نے حضور صلی اللہ علیہ وسلم کو صوم وصال رکھتے ہوئے دیکھ کر وہ بھی صوم وصال رکھنے لگے تو آپ صلی اللہ علیہ وسلم نے ان کو منع فرمادیا صحابہ نے اعتراض کیا کہ آپ تو رکھتے ہیں تو حضور صلی اللہ علیہ وسلم نے فرمایا تم میں سے کون میرے مانند ہے؟ میں اپنے پروردگار کی طرف سے کھلایا پلایا جاتا ہوں، مطلب یہ کہ میں جو بھی کروں وہ سب کے سب تم پر ضروری نہیں، غیرمقلدین کو اگر اس بات پر اصرار ہے کہ حضور صلی اللہ علیہ وسلم سے ثابت تمام امور امت پر فرض اور ضروری ہیں تو وہ صوم وصال کی پابندی کریں کیونکہ وہ بھی حضور صلی اللہ علیہوسلم سے ثابت ہے، الغرض اس طرح کے بے شمار دلائل قرآن واحادیث میں موجود ہیں جن کی بنا پر فقہائے کرام نے بلکہ تمام علمائے اہل سنت والجماعت نے احکام میں درجہ بندی کی ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56602,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/56506,اجماع امت کیا ہے؟ اس کی شرعی حیثیت کیا ہے؟ قرآن اور حدیث سے اجماع کے دلائل کیا ہیں؟ بتادیجئے۔,اجماع امت کیا ہے؟ اس کی شرعی حیثیت کیا ہے؟ قرآن اور حدیث سے اجماع کے دلائل کیا ہیں؟ بتادیجئے۔,"<p>بسم الله الرحمن الرحيم</p><p> Fatwa ID: 182-179/B=2/1436-U

اصطلاحِ شرعیت میں اجماع کہتے ہیں: حضور صلی اللہ علیہ وسلم کی وفات کے بعد کسی زمانہ میں پیش آنے والے مسئلہ کے حکم شرعی پر اس زمانہ کے تمام مجتہدین کا اتفاق کرلینا، تو جب کسی زمانہ میں کوئی مسئلہ پیش آئے اور اس کا حکم شرعی نہ کتاب اللہ میں ہو نہ سنت رسول اللہ میں، اور یہ مسئلہ اس وقت کے مجتہدین کے سامنے پیش کیا جائے، اور تمام مجتہدین قولاً یا فعلاً یا تقریراً یا سکوتاً کسی ایک حکم پر اتفاق کرلیں تو یہ اجماع ہے، اجماع امت حجت قطعی ہے، اس سے علم یقینی حاصل ہوتا ہے، اجماع کی مخالفت حرام ہے، علماء نے منکر اجماع کو کافر بھی قرار دیا ہے، ثبوت اجماع پر قرآن وحدیث میں بہت سارے دلائل موجود ہیں۔ الأجماع: في اللغة العزم،وفي الاصطلاح اتفاق المجتہدین من أمة محمد صلی اللہ علیہ وسلم في عصر علی أمر دیني وأیضا العزم التام علی أمر من جماعة أہل الحل والعقد (قواعد الفقہ: ۱۶۰، مطبوعہ دار الکتاب دیوبند) واصطلاحاً: اتفاق المجتہدین من أمة محمد صلی اللہ علیہ وسلم في عصر من العصور بعد وفاتہ -صلی اللہ علیہ وسلم- علی حکم شرعي في واقعة من الوقائع (المدخل إلی الفتاوی علی الہندیة: ۱/۳۴ ط: اتحاد) وفي ”أصول“ السرخسي: إجماع الأمة موجب للعلم قطعاً کرامة لہم علی الدین لانقطاع توہم اجتماعہم علی الضلال، وہذا مذہب الفقہاء وأکثر المتکلمین، وہذا الإجماع حجة موجبة شرعا، والحق فیما اجتمعوا علیہ قطعًا، واستدل الحنفیة وغیرہم علی حجیة الإجماع بالکتاب والسنة، دلیل الکتاب: قولہ تعالی: کُنْتُمْ خَیْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَتَنْھَوْنَ عَنِ الْمُنْکَرِ ”آل عمران“ و”خیر“ بمعنی أفعل یدل علی النہایة في الخیریة فیما یجتمعون علیہ، والمعروف ما ہو حق عند اللہ یلزم العمل بہ، وہو ما یجتمعون علیہ․ وقال تعالی: وَیَتَّبِعْ غَیْرَ سَبِیلِ الْمُؤْمِنِینَ ”النسا“ جعل اتباع غیر سبیل الموٴمنین بمنزلة مشاقة الرسول في استیجاب النار، وقال تعالی: وَکَذَلِکَ جَعَلْنَاکُمْ أُمَّةً وَسَطً (البقرة) والوسط، العدل المرضي، وفیہ تنصیص لہم بالعدالة، وأن الحق ما یجتمعون علیہ ودلیل السنة: قال رسول اللہ صلی اللہ علیہ وسلم ”من سرّہ أن یسکن بحبوحة الجنة فلیلزم الجماعة“ ”وید اللہ مع الجماعة“ و”من خالف الجماعة قید شبرٍ فقد خلع ربقة الإسلام من عنقہ“ و”أن اللہ لا یجمع أمتي علی ضلالة، وما رأہ المسلمون حسنا فہو عند اللہ حسن، وما رأہ المسلمون قبیحًا فہو قبیح“ وقال السرخسي: والآثار في ہذا تبلغ حدّ التواتر (المدخل إلی الفتاوی علی الہندیة: ۱/۳۵، ط: اتحاد دیوبند) 
مزید معلومات کے لیے مجموعہ رسائل ومقالات بسلسلہ رد غیر مقلدیت (۱/۳۹۴-۴۲۰، ط: مکتبہ دارالعلوم دیوبند) مطالعہ فرمالیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56506,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/55535,تقلیدسے متعلق کتابوں کے نام بتائیں جسے پڑھ مجھے تقلید سمجھ میں آجائے ۔,تقلیدسے متعلق کتابوں کے نام بتائیں جسے پڑھ مجھے تقلید سمجھ میں آجائے ۔,"<p>بسم الله الرحمن الرحيم</p><p> Fatwa ID: 1716-1443/B=11/1435-U

اس موضوع پر سب سے زیادہ جامع ومانع کتاب شیخ الحدیث حضرت مولانا سرفراز احمد صاحب پاکستان نے لکھی ہے اسے دیکھئے آپ کے تمام شبہات واشکالات حل ہوجائیں گے ، نام اس کا ”الکلام المفید فی اثبات التقلید“ ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",55535,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/55125,حنفی مسلك پہچاننے كا طریقہ كیا ہے؟,خالص حنفی مسلک پہچاننے کا کیا پیمانہ ہے؟ہم دیکھتے ہیں کہ ایک جگہ ایک طریقہ ہے تو دوسری جگہ دوسری طریقہ ، لیکن سب اپنے آپ کو حنفی بولتے ہیں جیسے بریلوی بھی اپنے آپ کو ، جماعت اسلامی والے بھی تو اگرہمیں صحیح دین دیکھنا ہو تو ہمیں کیا ریفر (رجوع)کرنا ہے؟,"<p>بسم الله الرحمن الرحيم</p><p> Fatwa ID: 1572-1304/B=10/1435-U

شاید آپ عالم نہیں، اس لیے ایسا سوال کررہے ہیں، شریعت میں قرآن وحدیث اجماع امت سے جو مسائل ثابت ہیں، اس میں کسی امام کی تقلید کی ضرورت نہیں کیونکہ یہ اصولی مسائل ہیں، البتہ جو مسائل ائمہ مجتہدین نے قرآن وحدیث کو سامنے رکھ کر مستنبط کیے ہیں، امام ابوحنیفہ، امام مالک، امام شافعی، امام احمد بن حنبل نے وہ بہت سارے مسائل ہیں اور مختلف فیہ ہیں تو ان میں ہم صحیح اور غیر صحیح راجح اور غیر راجح نہیں سمجھ سکتے لہٰذا ان چاروں اماموں میں سے کسی ایک کی تقلید کرنی ہوتی ہے، ان ہی فقہی مسائل جزئیہ میں جن کو امام ابوحنیفہ رحمہ اللہ نے مستنبط کیا ہے اور جن کو انھوں نے راجح قرار دیا ہے وہ حنفی مسلک کہلاتا ہے، بریلوی حضرات اور اسلامی جماعت کے لوگ فقہ حنفی کے جزئیات کو مانتے ہیں اور اسی پر عمل کرتے ہیں، البتہ اول فرقہ نے دین اسلام کے اندر کچھ غلط رسوم وبدعات ایجاد کیں اور ثانی فرقہ نے اپنی عقل کو استعمال کرکے اسلام کی تعلیمات کے خلاف گمراہ کن باتیں نکالیں، اس لیے ان دونوں کو گمراہ کہا جاتا ہے، ویسے فقہی جزئیات میں حنفی مسلک پر ہی چلتے ہیں، یعنی نماز حنفی مسلک کے مطابق پڑھتے ہیں، قرآن وحدیث کا عالم ہی اس بات کو سمجھ سکے گا، غیرعالم کے لیے پیمانہ سمجھنا بہت مشکل ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",55125,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/54874,میرا قول اگر قرآن و سنت کے مخالف ہو تو میرا قول چھوڑ دو اور قرآن و حدیث پر عمل کرو,"سوال نمبر ۱:میں نے کئی لوگوں سے سنا ہے کہ امام ابو حنیفہ رحمہ اللہ نے یہ کہا ہے کہ"" میرا قول اگر قرآن و سنت کے مخالف ہو تو میرا قول چھوڑ دو اور قرآن و حدیث پر عمل کرو""کیا یہ واقعی ان کا قول ہے ؟؟؟ یہ کیسے ثابت ہے کہ یہ امام صاحب کا قول ہے ؟سوال نمبر ۲:کیا امام صاحب نے کبھی یہ فرمایا ہے کہ میری تقلید کرو۔؟","<p>بسم الله الرحمن الرحيم</p><p> Fatwa ID: 2006-1719/B=1/1436-U

قال الإمام أبوحنیفة والإمام الشافعي: إذا صح الحدیث فہو مذہبي، وقال الإمام مالک: لیس أحد إلا ویوٴخذ من قولہ ویترک إلا النبي وقال الإمام أحمد: من رد حدیث رسول اللہ صلی اللہ علیہ وسلم فہوعلی شفا ہلکة․ 
یہ چاروں اماموں نے کہی ہے۔ الفاظ وعبارات کا فر ق ہے۔
(۲) کیا علامہ ابن تیمیہ نے کبھی فرمایا ہے کہ میری تقلید کرو؟
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",54874,deoband,عقائد و  ایمانیات,تقلید ائمہ ومسالک
29-Aug-2020,https://darulifta-deoband.com/home/ur/taqleed-fighi-schools/53845,غیر مقلدوں کو اہل سنت والجماعت کہا جاسکتا ہے؟,غیر مقلدوں کو اہل سنت والجماعت کہا جاسکتا ہے؟,"<p>بسم الله الرحمن الرحيم</p><p> Fatwa ID: 1165-775/L=10/1435-U

غیر مقلدین اہل سنت والجماعت سے خارج ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",53845,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/52942,ائمہ اربعہ کے درمیان اکثر مسائل میں اختلاف كس نوعیت كا ہے؟,کہا جاتا ہے کہ چاروں اماموں یا مسالک میں جو اختلافات ہیں وہ فروعی ہیں یعنی افضل اور غیر افضل کے ہیں مگر میں نے مطالعہ سے جو معلومات حاصل کی ہیں اس کے مطابق کچھ مسائل ایسے ہیں جن میں اگر کوئی عمل ایک امام کے نزدیک واجب ہے تو دوسرے کے نزدیک وہ عمل سنت یا مستحب ہے جیسے سجدہ تلاوت ، نماز میں درود شریف کا پڑھنا وغیرہ، اس طرح تو یہ اختلاف افضل یا غیر افضل کا تو نہیں رہا بلکہ اس سے بڑھ کر ہوا؟ کیا یہ صحیح ہے ؟,"<p>بسم الله الرحمن الرحيم</p><p> Fatwa ID: 888-596/L=7/1435-U

ائمہ اربعہ کے درمیان اکثر مسائل میں اختلاف اولیٰ اور غیر اولیٰ کا ہے، البتہ بعض مسائل ایسے بھی ہیں جن میں اختلاف صرف اولیٰ اور غیراولیٰ کا نہیں ہے بلکہ اس سے بڑھ کر ہے مگر ایسے مسائل کی تعداد بہت کم ہے اس لیے ان کا اعتبار نہ کرتے ہوئے یہ کہہ دیا جاتا ہے کہ ائمہ اربعہ کے درمیان اختلاف اولیٰ اور غیر اولیٰ کا ہے ورنہ بعض مسائل میں اختلاف صرف اولیٰ اور غیراولیٰ کا نہیں ہے جو اہل علم پر مخفی نہیں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",52942,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/52606,میں حنفی ہوں اوریہ جاننا چاہتاہوں کہ امام کے پیچھے فرض نماز پڑھتے ہوئے ہم سورة فاتحہ پڑھیں یا خاموش رہیں؟ یا خاموش رہیں تو اس کے بعد ہمیں کیا پڑھنا پڑے گا؟,میں حنفی ہوں اوریہ جاننا چاہتاہوں کہ امام کے پیچھے فرض نماز پڑھتے ہوئے ہم سورة فاتحہ پڑھیں یا خاموش رہیں؟ یا خاموش رہیں تو اس کے بعد ہمیں کیا پڑھنا پڑے گا؟,"<p>بسم الله الرحمن الرحيم</p><p> Fatwa ID: 1076-865/B=7/1435-U

قرآن پاک میں وإذا قُرئ القرآن فاستمعوا لہ وأنصتوا إلخ حدیث شریف میں إنما جُعل الإمام لیوٴتم بہ، فإذا کبر فکبروا وإذا قرأ فأنصتوا اس حدیث کو امام مسلم نے صحیح فرمایا ہے۔ دوسری حدیث میں ہے کہ من کان لہ إمام فقراء ة الإمام لہ قراء ة ان احادیث کی روشنی میں حنفی امام کے پیچھے قراء ة نہیں کرتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",52606,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/52324,گر شافعی وغیرہ کے پاس اگر مستند احادیث ہیں رفع یدین اور طلاق ثلاثہ کے بارے میں تو ہم حنفی اس پر کیوں نہیں عمل کرتے ہیں؟,میں بحرین میں کام کرتاہوں اور یہاں اکثر لوگ شافعی ہیں یا حنبلی ۔ میں ہندوستانی ہوں اور حنفی مسلک پر عمل کرتاہوں۔ پاکستان کے علماء جو یہاں پڑھتے ہیں اردو زبان میں مستند احادیث کے حوالے سے رفع یدین ، طلاق کے موضوع پر تقریر کرتے ہیں نیزحنفی علماء اور حنفی مسلک پر تنقید کرتے ہیں۔ میرا سوال یہ ہے کہ گر شافعی وغیرہ کے پاس اگر مستند احادیث ہیں رفع یدین اور طلاق ثلاثہ کے بارے میں تو ہم حنفی اس پر کیوں نہیں عمل کرتے ہیں؟ یا پھر ان کے عووٴں کا جواب کیوں نہیں دیتے ہیں؟براہ کرم، جواب دیں ، کیوں کہ میرے اکثر احباب حیدر آباد کے ہیں اور ان کو بھی اسی طرح کا شبہ ہے۔,"<p>بسم الله الرحمن الرحيم</p><p> Fatwa ID: 1092-1092/M=9/1435-U

حنفی علماء اور حنفی مسلک پر تنقید کرنے والے لوگ ”غیرمقلدین“ ہوں گے جو خود کو اہل حدیث کہتے ہیں، کیوں کہ طلاق ثلاثہ کے بارے میں ائمہ اربعہ کا کوئی اختلاف نہیں ہے، چاروں ائمہ کا اس بات پر اتفاق ہے کہ ایک مجلس کی تین طلاقیں، تین ہی شمار ہوں گی، بہر حال فقہ حنفی بھی صحیح اور مستند احادیث سے ثابت ہے اور معترضین کے اعتراضات کا حنفی علماء نے مدلل جواب دیا ہے اور احناف کے پاس بھی ترک رفع پر مستند روایات موجود ہیں، تفصیلی بحث مع دلائل کے لیے دیکھئے رفیع یدین کے رد پر حضرت مولانا حبیب الرحمن صاحب اعظمی استاذ دارالعلوم دیوبند کا رسالہ اور طلاق کے موضوع پر حضرت مولانا سرفراز خاں صفدر صاحب کا رسالہ”عمدة الاثاث فی الطلقات الثلاث“۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",52324,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/51907,غیر مقلدین اور میری کم ہیمتی,نا چیز اپ کی خیدمت میں ارز ے کرن چاہتا ہے کہ ہماری مسجد میں کچہ غیر مقلدین باہر سے نماز پڑ ہنے کیلئے اتے ہیں اور کچہ مقامی بہی ہیں میں نے انکے بارے میں حضرت مولنا محمد الیاس گہمن صاحب کی کء کتابوں کا مطالعہ کیا ہے میں ان لوگوں کو سمجہا نے کیلئے ان سے جب بہی گفتگو کرتا ہوں تو مجہکو ڈر مہسوس ہوتا ہے دل گبہرانے لگتا ہے آواز مدہم پڑ جاتی ہے ہاتہ پاوں سن پڑ جاتے ہے بات کرتے وقت کچہ یاد نہیں آتا مگر بعد میں ہر چیز یاد آذاتی ہے کہ مجہکو یہ جواب دینا چاہئے تہا پوری زندگی میں ایسا اتفاق ہوتا ہے جب بہء کوی حق بات کہنے کا موقع آتا ہے تو میں حق بات کہنے سے عاجیز ہوں جاتا ہوں لہازا آپ حضرات سے امید ہیں کہ اپ ان تمام مشکلات کا حل کریں جزاک اللہ.,"<p>بسم الله الرحمن الرحيم</p><p> Fatwa ID: 806-116/H=5/1435-U

جامعہ برکات الاسلام کھیر وہ تحصیل لچھمن گڑھ ضلع سیکر کے علماء کرام سے ربط قوی رکھیں، متعلقہ کتابوں کا مطالعہ بہت گہرائی کے ساتھ کیا کریں دوران مطالعہ جو باتیں عمدہ اور زیادہ اچھی معلوم ہوا کریں ان کو الگ کاپی پر نوٹ کرلیا کریں، دو رکعت صلاة الحاجہ پڑھ کر دعا کرلیا کریں، گفتگو کرنے سے پہلے یَا حَی یَا قَیوم برحمتک أستغیث سات مرتبہ اول و آخر درود شریف تین تین مرتبہ پڑھ کر سینہ پر دم کرلیا کریں، گفتگو کرنے میں محض اللہ تعالیٰ کی رضا کی نیت رکھا کریں، کسی کو رسوا کرنے کی نیت ہرگز نہ کریں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51907,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/51622,ائمہ نہیں تھے تو,ایک دفعہ کا ذکر ھے کہ نہ امام مالک ھوتے تھے اور نہ امام ابو حنیفہ ،نہ امام شافعی ھوتے تھے اور نہ امام احمد نہ امام بخاری ھوتے تھے اور نہ امام مسلم ، نہ امام نسائی ھوتے تھے اور نہ امام ترمذی ،، نہ ابن ماجہ ھوتے تھے اور نہ ابوداؤد ! اور دین تب بھی مکمل تھا ! ھے ناں تعجب کی بات ؟ بھلا لوگ نمازیں کیسے پڑھتے ھونگے ؟ اس وقت کے لوگ ھاتھ کہاں باندھتے ھوں گے ؟ یا باندھتے ھی نہیں ھونگے کہ کوئی آئے اور طے کرے کہ وہ ھاتھ کہاں باندھیں ! لوگوں کے یہاں شادیاں بیاہ اور موت و جنازے بھی ھو رھے تھے ! پتہ نہیں یہ سب کچھ لوگ بغیر کسی امام کا ریفرینس دیئے بغیر کیسے کر لیتے ھوں گے ! کپڑے اس وقت بھی پلید ھوتے تھے اور لوگ بھی پلید ھو جاتے ھونگے کیونکہ اس وقت کے لوگوں کو بھی جنابت تو لاحق ھوتی ھو گی ! اب کس فقہ کے ریفرینس سے پاک ھوتے ھوں گے یہ بھی ایک قابلِ تحقیق مسئلہ ھے ! سب سے بڑا ون ملین ڈالرز سوال یہ ھے کہ اماموں اور صحاح ستہ کے بغیر دین کو جس نے مکمل کہا ھو گا اس پہ فتوی کیا لگا ھو گا ؟ کیونکہ فتوے کے لئے بھی تو کوئی مثل موجود ھونی چاھئے ! مثلاً وھابی، پرویزی،نیچری ، غامدی، مودودی وغیرہ وغیرہ !!,"<p>بسم الله الرحمن الرحيم</p><p> Fatwa ID: 807-657/H=5/1435-U

(۱) حضرت سید الرسل فخر عالم خاتم الانبیاء والمرسلین اور حضرات صحابہٴ کرام رضی اللہ عنہم اجمعین کے عہد مبارک میں نہ حضرات ائمہ مجتہدین اور اصحاب صحاح ستہ رحمہم اللہ تعالی تھے نہ دین سمجھنے اور سیکھنے اور اس کے نشر واشاعت میں ان حضرات ائمہ واصحاب صحاح ستہ کی ضرورت تھی ، براہ راست حضرت نبی اکرم صلی اللہ علیہ وسلم سے حضرات صحابہ اور حضرات صحابہ رضی اللہ عنہم ایک دوسرے سے دین سیکھتے سکھاتے اور اس کی نشرو اشاعت کی خدمت انجام دیتے تھے جو شخص اتنی موٹی سی بات بھی نہیں سمجھتا ”ہے ناں تعجب در تعجب کی بات“۔
(۲) جس طرح حضرات ائمہ مجتہدین رحمہم اللہ تعالی کے مقلدین حضرات پوری دنیا میں آج نمازیں ادا کرتے ہیں اسی طرح اس وقت بھی ادا فرماتے تھے حضراتِ صحابہٴ کرام رضی اللہ عنہم اجمعین میں ایک جماعت اہل فتوی فقہائے کرام کی تھی ان حضرات سے مراجعت کرکے دینی معاملات حل کیے جاتے تھے۔ 
(۳) دین کے مکمل ہونے کا اعلان تو اللہ پاک نے قرآن کریم میں فرمادیا تھا جو لوگ بدفہمی یا کج فہمی یا کجروی وغیرہ کی وجہ سے دین اسلام سے منحرف ہوئے تھے ان کے متعلق حضرات صحابہ وتابعین رضوان اللہ تعالی علیہم اجمعین میں حضرات فقہاء اصحابِ فتوی ایسے لوگوں کے متعلق فتاوی بیان فرماتے تھے جو دس ملین ڈالرز سے بھی بھاری ہوتے تھے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51622,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/51412,علماء حرمین کا مسلک,کیا علماء حرمین اور علماء دیو بند میں کسی مسئلے پر اختلاف ھے ؟اگر ھاں تو کس بات پر؟ علماء حرمین ھمارے کو یعنی دیوبندیوں کو کس نظر سے دیکھتے ھیں؟ ایک بریلوی بندے کو یہ کھتے ھوئے سنا کہ علماء حرمین دیوبندیوں کو نعوذ با اللہ کافر سمجھتے ھیں اس قول کی کیا حقیقت ھے ؟اور یہ بریلوی لوگ ھمارے پیچھے کیوں پڑے ھوئے ھیں؟آخر یہ احمد رضا صاحب کون تھا ؟اورجو کفریہ کلمات وہ لوگ ھمارے علماء مولانا اسماعیل شھید مولانا قاسم صاحب نانوتوی اور مولانا اشرف علی تھانوی رحمتہ اللہ علیھما کی طرف منسوب کرتے ھیں ان کا کیا جواب دیں؟,"<p>بسم الله الرحمن الرحيم</p><p> Fatwa ID: 1015-741/L=9/1435-U

(۱) آپ کو جس مسئلے میں اختلاف نظر آرہا ہے اس مسئلے کے بارے میں سوال کریں، پھر ان شاء اللہ جواب دیا جائے گا۔
(۲) کچھ ہی سالوں کے اندر دارالعلوم دیوبند میں ائمہ حرمین میں سے شیخ سدیس شیخ شریم صاحب اور حرم مدنی کے امام بھی تشریف لاچکے ہیں اور انھوں نے دارالعلوم دیوبند اورعلمائے دیوبند کی خدمات کو سراہا ہے، اس سے پہلے بیت اللہ شریف کے سب سے بڑے امام شیخ سبیل رحمہ اللہ نے بھی دیوبند کی حاضری کے موقع پر اچھے تاثرات کا اظہار فرمایا تھا، اس کے علاوہ بہت سے ائمہ، وزراء وقتا فوقتاً تشریف لاچکے ہیں اور سب نے اچھے تأثرات کا اظہار کیا ہے۔ 
(۳) نعوذ باللہ علمائے حرمین میں سے جو حضرات علمائے دیوبند کو کافر کہتے ہیں ان کے ناموں کی فہرست دکھادو اور وہ کون علماء ہیں؟ یہ سراسر ایک بہتان اور بہت بڑا جھوٹ ہے۔
(۴) قرآن وحدیث کا صحیح علم نہ ہونے کی وجہ سے بریلوی حضرات علمائے دیوبند سے بدگمانی رکھتے ہیں اس مسئلے کو وضاحت سے سمجھنے کے لیے انکشافِ حق کتاب کا مطالعہ کرلیا جائے۔
(۵) مولانا احمد رضا خان صاحب بریلوی کے مکمل تعارف کے لیے مولانا الیاس گھمن صاحب کی کتاب ”فرقہٴ بریلویت ہند وپاک کا تحقیقی جائزہ“ اس کتاب کا مطالعہ فرمالیں، ان شاء اللہ مکمل جواب مل جائے گا۔ 
(۶) جو کفریہ کلمات ہمارے اکابرین علمائے دیوبند کی طرف منسوب کرتے ہیں ہ بھی عدم علم اورجہالت کی وجہ سے، اگرآپ کو ان عبارتوں کا جواب مطلوب ہے تو چند کتابیں تحریر کرتا ہوں ان کا مطالعہ کرلیں ان شاء اللہ آپ کو تمام عبارتوں کا تسلی بخش جواب مل جائے گا۔ 
	۱) المہند علی المفند یعنی عقائد علمائے اہل سنت دیوبند
	۲) عبارات اکابر
	۳) حسام الحرمین کا تحقیق جائزہ، موٴلف مولانا محمد الیاس گھمن صاحب
	۴) مجموعہ رسائل چاند پوری دو جلدیں
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51412,deoband,عقائد و  ایمانیات,تقلید ائمہ ومسالک
31-Aug-2020,https://darulifta-deoband.com/home/ur/taqleed-fighi-schools/51288,سلفی كے پیچھے نماز,(۱) ہماری مسجد میں امام اپنے سفید بالوں میں کچھ تیل کا استعمال کرتے ہیں جس سے بال تین دن تک کالے رہتے ہیں۔ جب میں نے ان کو کہا کہ کیا اس سے وضو پر اثر پڑے گا ؟ تو انہوں نے جواب دیا کہ کوئی اثر نہیں پڑے گا۔ جب تیل میں شامل اجزاء کے بارے میں پوچھا تو انہوں نے کہ مجھے معلوم نہیں ہے۔ براہ کرم، بتائیں کہ کیا ان کے پیچھے نماز پڑھنا درست ہے یا نہیں؟اب تک میں ان کے پیچھے نماز پڑھتے آیا ہوں۔ کیا مجھے نمازیں دہرانی ہوں گی؟ (۲) میں حنفی مسلک پر عمل کرتاہوں تو کیا میں حنفی مسلک کے مطابق عصر کا وقت شروع ہونے سے دس /پندرہ منٹ پہلے عصر کی نماز پڑھ سکتاہوں کچھ وجوہات کی وجہ سے جیسے ہ کالج کی بس سے گھر واپس ہوتاہوں۔ جب میں گھر پہنچوں تو عصر کا وقت ختم ہوجاتاہے، نیز درمیان میں بس سے اتر کر عصر کی نمازپڑھنا بھی مشکل ہے، کیوں کہ اس صورت میں مجھے دوسری کوئی پرائیویٹ بس یا آٹو پکڑنا ہوگا۔ (۳) کیا ہم سلفی امام کے پیچھے نماز پڑھ سکتے ہیں؟,"<p>بسم الله الرحمن الرحيم</p><p> Fatwa ID: 616-606/N=5/1435-U

(۱) اگر اس تیل کی وجہ سے بالوں میں صرف رنگ آتا ہے، ایسی پرت نہیں جمتی جو بالوں میں پانی پہنچنے سے مانع ورکاوٹ بنے تو یہ رنگ وضو ور غسل کی صحت میں مانع نہ ہوگا اور ایسے امام کے پیچھے پڑھی ہوئی نمازیں بھی درست وصحیح ہوں گی، انہیں لوٹانے کی ضرورت نہ ہوگی البتہ اگر وہ تیل بالوں میں خالص سیاہ رنگ پیدا کرتا ہے تو سیاہ خضاب کی طرح اس تیل کا استعمال بھی ناجائز ومکروہ تحریمی ہوگا، لہٰذا امام صاحب کو اس سے بچنا چاہیے۔
(۲) ایسی صورت میں جب عصر کا وقت شروع ہوجائے تو عصر کی نماز پڑھ کر کالج سے گھر کے لیے روانہ ہوا جائے اور اگر وقت سے پہلے عصر پڑھ لیں گے تو احناف کے نزدیک مفتی بہ قول کے مطابق وہ نماز درست ومعتبر نہ ہوگی۔
(۳) اگر وہ سلفی امام غالی اورحدود سے تجاوز کرنے والا نہیں ہے اور ان اختلافی مسائل میں جن میں احناف کے نزدیک نماز فاسد یا مکروہ، ہوجاتی ہے مسلک حنفی کی رعایت کرتا ہے تو اس کے پیچھے نماز پڑھ سکتے ہیں، ورنہ ان کے پیچھے نماز نہ پڑھی جائے اور عام طور پر سلفی دوسری قسم ہی کے ہوتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51288,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/50203,میں نے بریلوی مسلک کو چھوڑ کر اہل سنت والجماعت کو اختیار کیا ہے اور بریلوی مسلک کی بدعات سے بھی توبہ کی ہے پلیز مجھے بتائیں کہ اب مجھے کون سی چیزوں سے احتیاط کرنی ہے اور کونسی چیزوں کو اختیار کرنا ہے۔,میں نے بریلوی مسلک کو چھوڑ اہلسنت والجماعت کو اختیار کیا ہے اور بریلوی مسلک کی بدعات سے بھی توبہ کی ہے پلیز مجے بتایں کے اب مجے کون سے چیزوں سے احتیاط کرنی ہے اور کونسی چیزوں کو اختیار کرنا ہے,"<p>بسم الله الرحمن الرحيم</p><p> Fatwa ID: 176-176/M=2/1435-U

آپ نے بہت اچھا کیا کہ بریلوی مسلک سے توبہ کرکے مسلک اہل سنت والجماعت کو اختیار کرلیا، اللہ تعالیٰ آپ کو اس پر استقامت نصیب کرے، آئندہ آپ فرائض وواجبات اور سنن ومستحبات کی پابندی رکھیں اور حرام ومکروہات اور بدعات وخرافات سے کلی اجتناب کریں، آپ کو کسی چیزکے بارے میں شبہ ہو تو مقامی اہل حق عالم یا مفتی صاحب سے رجوع کرلیا کریں اور ان سے مسئلہ معلوم کرکے عمل کیا کریں۔
===============
نوٹ: اگر آپ اردو پڑھنا جانتے ہیں تو تعلیم الدین، حیاة المسلمین، بہشتی زیور حاصل کرکے پڑھ لیں اور اس میں جو سمجھ میں نہ آئے کسی سمجھ دار صحیح العقیدہ شخص یا کسی عالم سے سمجھ لیں۔ (د)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50203,deoband,عقائد و  ایمانیات,تقلید ائمہ ومسالک
30-Aug-2020,https://darulifta-deoband.com/home/ur/taqleed-fighi-schools/49336,كسی كی تقلید كرنی ہے؟,ہرمقلد اسی لیے تقلید کرتا ہے کہ وہ عامی ہے، تو عامی کو یہ کیسے شعور آتا ہے کہ کس کی تقلید کرنی ہے؟ جب کہ وہ شریعت کے احکامات سے بھی بے خبر ہے؟ کیا وہ معاشرے کی پیروی کرتا ہے یا اپنے نفس کی پیروی کرکے فیصلہ کرتا ہے کہ کس کی تقلید کرنی ہے؟,"<p>بسم الله الرحمن الرحيم</p><p> Fatwa ID: 282-287/N=3/1435-U

عامی شخص تفصیلی طور پر احکام شرع سے بے خبر ہوتا ہے لیکن اجمالی طور پر اسے ائمہ اربعہ میں سے کسی امام سے اس کے علم وتقوی پر دوسروں سے زیادہ اعتماد وبھروسہ ہوسکتا ہے پس ائمہ اربعہ میں جس امام سے اس کو زیادہ عقیدت ہو اور جس کے مذہب کے احکامات کا جاننا یا علمائے کرام سے معلوم کرنا آسان ہو اس کی تقلید کرے، تقلید کے لیے مذاہب اربعہ کے جملہ احکام مع دلائل وتفصیلات معلوم ہونا ضروری نہیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49336,deoband,عقائد و  ایمانیات,تقلید ائمہ ومسالک
01-Sep-2020,https://darulifta-deoband.com/home/ur/taqleed-fighi-schools/48746,گستاخ غیر مقلدین کا شرعی حکم,"کیا فرماتے ہیں علماء دین قرآن و سنت اور سلف صالحین کے فہم روشنی میں ایک غیر مقلد شخص امام اعظم ابو حنیفہ رحمہ اللہ اور آپ کے اصحاب اور مسلک حنفی سے کھلی دشمنی رکھتا ہے ، ان کی شان میں گستاخی کو اپنا مذہبی پیشہ سمجھتا ہے ۔ ان کی تحریر سے چند اقتباس پیش کررہا ہوں،ایک جگہ ایک روایت کے ضمن میں امام ابو حنیفہ کا نام لکھ کر امام صاحب اور آپ کے اصحاب پر لعنت کرتا ہے ۔ پھر اس روایت کو بیان کرتا ہے ۔حضرت ابن عمر رضی اللہ عنہ فرماتے ہیں کہ کسی ایسی بات کے متعلق سوال نہ کرو جو فی الواقع پیش نہ آئی ہو کیونکہ میں نے عمر بن خطاب رضی اللہ عنہ کو اس شخص پر لعنت بھیجتے ہوئے سنا ہے جو اس طرح کے سوالات کرے ۔(اختلافی مسائل میں اعتدال کی راہ، صفحہ 11)یعنی کوئی واقع پیش آنے سے قبل سوال گھڑتا ہے اور اس کی تحقیق کرتا ہے اس پر لعنت، اور ایسا فرضی اور لغو کام ابو حنیفہ اور حنفی کرتے ہیں۔یعنی اس روایت کوامام ابو حنیفہ پر اور آپ کے اصحاب پر لعنت کو جواز بناتا ہے ، اور ا س لعنت کو صحابی رسول کی طرف منسوب کرتا ہے ۔ اسی طرح چند سوالات کا جواب وہ اس طرح دیتا ہے ،  نعمان بن ثابت کو امام اعظم کا لقب کس نے دیا؟ جواب: جاہلوں، اندھوں اور بے وقوفوں نے ورنہ ابو حنیفہ صاحب "" "" امام اعظم تو کجا صرف امام کے لفظ کے بھی صحیح حقدار نہیں تھے ۔  حنفی مذہب کی بنیاد کون سے سن ہجری میں رکھی گئی؟ جواب: وہ سیاہ ترین ہجری تھی جب اس شیطانی مذہب کی بنیاد رکھی گئی۔ حنفی مذہب کی بنیاد کس نے رکھی؟ جواب: نفس کے پجاری نے ۔  حنفی مذہب کو مذہب اسلام پر کیوں ترجیح دی گئی؟ جواب: اسلام بے حیائی پر پابندی عائد کرتا ہے اور حیا اور پاکدامنی کا درس دیتا ہے جبکہ حنفی مذہب میں ہر قسم کی عیاشی،بے حیائی اور بے غیرتی کی کھلی اجازت ہے ۔ ایسے تعصب اور متشدد پسند غیر مقلدین کے بارے میں شریعت کا کیا حکم ہے اور مسلمانوں کو ان سے کیا رویہ اور تعلق رکھنا چاہئے ۔","<p>بسم الله الرحمن الرحيم</p><p> Fatwa ID: 1349-287/D=1/1435-U

قرآن وحدیث کے نصوص میں غور وفکر کرکے پیش آمدہ یا امکانی طور پر آئندہ پیش آنے والے مسائل وحوادث سے متعلق احکامِ شرعیہ کا استنباط کوئی امر مذموم نہیں ہے، بل کہ اہل علم کے لیے کسی حد تک ضروری ہے، کسی بھی روایت میں ممکن الوقوع مسائل کے احکام کے استنباط سے منع نہیں کیا گیا؛ بلکہ بعض احادیث سے اس کا ثبوت ملتا ہے، چناں چہ ابن ماجہ میں ایک طویل حدیث ہے جس میں آپ صلی اللہ علیہ وسلم نے خروج دجال کا ذکر کرتے ہوئے فرمایا کہ اس وقت ایک دن ایک سال کے مانند ہوگا الخ․ تو صحابہ نے دریافت کیا فذلک الیوم الذي کسنة تکفینا فیہ صلاة یوم؟ یعنی کیا ایک سال کے مانند طویل دن میں ہمیں ایک دن کی نماز کافی ہوگی؟ تو حضور صلی اللہ علیہ وسلم نے جواب دیا: فاقدروا لہ قدرہ (ابن ماجہ، رقم ۴۰۷۵، باب فتنة الدجال الخ) 
اس حدیث میں صحابہٴ کرام قربِ قیامت میں پیش آنے والے ایک حادثے سے متعلق حکم شرعی دریافت کررہے ہیں اور آپ صلی اللہ علیہ وسلم اس کا جواب بھی دے رہے ہیں، اگر آئندہ پیش آنے والے واقعات سے متعلق احکام شرعیہ کی تحقیق ہوتی تو صحابہٴ کرام پوچھتے ہی کیوں؟ اور آپ صلی اللہ علیہ وسلم جواب ہی کیوں دیتے؟ بلکہ ان کو منع کرتے، الغرض ممکن الوقوع مسائل کا حکم معلوم کرنا، قرآن وحدیث سے اس کی تحقیق کرنا ایک امر ممدوح بلکہ علماء کے لیے کسی حد تک ضروری ہے، استفتاء میں ”اختلافی مسائل میں اعتدال کی راہ“ نامی کتاب سے حضرت ابن عمر رضی اللہ عنہ کی جو روایت بلا کسی حوالہ وبلاسند نقدل کی گئی، بسیار تلاش کے باوجود نہیں مل سکی، اگر ان الفاظ کے ساتھ یہ روایت صحیح بھی ہو تو اس سے مراد غیر ضروری اور بے جا سوالات جن کی نہ تو عملی زندگی میں ضرورت پڑسکتی ہے اور نہ اعتقادی میں، جب کہ محدثین اور مفسرین نے آیت کریمہ: لا تسألوا عن أشیاء الآیة کے تحت بہت سی روایتوں کو ذکر کیا (ملاحظہ ہو تفسیر بغوی، تفسیر ماوردی وغیرہ)
استفتاء میں منقول باقی ہفوات سے متعلق عرض ہے کہ سیدنا ابوحنیفہ رحمہ اللہ سے متعلق بڑے بڑے ائمہ، اسماء رجال کے ماہرین جلیل القدر محدثین کی طرف سے توصیفی اور توثیقی کلمات منقول ہیں، چناں چہ علامہ ذہبی رحمہ اللہ نے آپ کو الإمام فقیہ الملة کا لقب دیا، ابن المبارک رحمہ اللہ نے آپ کو ”أفقہ أہل الأرض“ کے ساتھ متصف کیا، مکی بن ابراہیم رحمہ اللہ سے آپ کے سلسلے میں ”کان أعلم الأرض“ کا جملہ منقول ہے۔ (ملاحظہ ہو البدایہ والنہایة، سیر أعلام النبلاء وغیرہ) اور مشہور موٴرخ علامہ ابن الاثیر نے امام ابوحنیفہ رحمہ اللہ کو “الامام الاعظم“ کے لقب سے یاد کیا (مرآة الجنان وعبرة الیقظان) ان کے علاوہ بے شمار ائمہ، فقہاء اور محدثین ہیں جنھوں نے امام ابوحنیفہ رحمہ اللہ کی تعریف وتوصیف کی۔
اب ان جلیل القدر حضرات کے مقابل اس زمانے کے متعصب کم علم سلف کی شان میں گستاخی کرنے والے گمراہ نام نہاد مدعیانِ عمل بالحدیث کی باتوں کی کیا حیثیت ہے؟ بہرحال جس شخص کا آپ نے حوالہ دیا انتہائی درجے کا متعصب اور گستاخِ سلف صالحین ہے، اگر اسلامی حکومت ہوتی تو اس پر تعزیر کرتی، ایسا شخص فاسق اورحددرجہ گمراہ ہے، اس کے بے سرو پا باتوں کی طرف التفات ہی نہ کرنا چاہیے، وإذا خاطبہم الجاہلون قالوا سلاما․
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48746,deoband,عقائد و  ایمانیات,تقلید ائمہ ومسالک
