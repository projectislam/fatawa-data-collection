issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/islamic-beliefs/36284,حضرت ، مجدد کیسے کہتے ہیں؟اور حضرت محمّد صلی اللہ علیہ وسلم کے دور سے اب تک کے مجددوں کے نام بتا سکتے ہیں؟,حضرت ، مجدد کیسے کہتے ہیں؟اور حضرت محمّد صلی اللہ علیہ وسلم کے دور سے اب تک کے مجددوں کے نام بتا سکتے ہیں؟,"<p>بسم الله الرحمن الرحيم</p><p> فتوی(م): 231=231-2/1433

ہرصدی کے اوائل میں پیدا ہونے والا وہ مصلح جو مسلمانوں میں مروج بدعات کی اصلاح کرتا ہے اس کو مجدد کہتے ہیں (دیکھئے القاموس الوحید: ۱/۲۳۸) 
چند مجددین حضرات کے اسمائے گرامی یہ ہیں: حضرت عمر بن عبد العزیز ، حضرت امام ابوحنیفہ، حضرت امام شافعی، شیخ عبد القادر جیلانی، امام غزالی، خواجہ معین الدین چشتی، حضرت مجدد الف ثانی سرہندی، حضرت شاہ ولی اللہ محدث دہلوی رحمہم اللہ، یہ حضرات اپنے زمانے کے مجدد تھے، سلسلہ وار تمام حضرات کی فہرست مجھے نہیں مل سکی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36284,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/36276,قادیانیوں کا اسلام کے مطابق عقیدہ کیا ہے,(۱) قادیانیوں کا اسلام کے مطابق عقیدہ کیا ہے؟ (۲) ذو الفقار احمد بن ناصر احمد اور اس کی فیملی قادیانی ہیں، کیا ان سے ہم اسلام کے مطابق تعلق و رشتہ داری رکھ سکتے ہیں ؟ (۳) اسلام کے مطابق ذو الفقار احمد کے عقیدہ کا کیا حکم ہے ؟ اور اسلام اس بارے میں کیا کہتاہے؟ (۴)کیا ذوالفقار سے تعلق رکھنا اسلام کے مطابق ٹھیک ہے یا نہیں؟ (۵) ہمیں ایک مولوی صاحب نے کہا کہ یہ مرتد ہیں اور واجب القتل ہیں اور ان کا اسلام سے دور دور کا کوئی واسطہ نہیں ہے، یہ جھوٹے نبی کے جھوٹے پیروکار ہیں ، کیا مولوی صاحب نے یہ سب درست کہا ہے؟کیا اسلام کے مطابق ذوالفقار احمد اور اس کی فیملی اور اس کا دوست ندیم احمد جاجا واقعی مرتد ہیں؟ یا اسلام میں کوئی گنجائش ہے؟ (۶) یہ قادیانی کافی عرصے سے ہمارے علاقے میں تبلیغ کررہے ہیں اور کہتے ہیں کہ مولوی ہمارے عقیدے کے خلاف غلط کہتے ہیں ، ہمارا کلمہ، قرآن، ارکان اسلام اور قبلہ کعبہ وہی ہیں جو سب مسلمانوں کے ہیں اور یہ بھی کہتے ہیں کہ امام مہدی آچکے ہیں، کیا یہ سچ ہے؟کیا یہ ایسا ہی ہے جو وہ کہہ رہے ہیں؟,"<p>بسم الله الرحمن الرحيم</p><p> فتوی(ھ): 184=84-2/1433

(۱) قادیانی پارٹی (فرقہ) کے عقائد اسلام کے مطابق نہیں بلکہ خلافِ اسلام یعنی کفر وارتداد پر مشتمل ہیں، تفصیل کے لیے ”تقابلی مطالعہ“ مصنفہ حضرت مولانا مفتی عبدالغنی صاحب شاہجہاں پوری رحمہ اللہ مفتی مدرسہ امینیہ دہلی (مطبوعہ مکتبہ دارالعلوم دیوبند) ملاحظہ کریں۔
(۲) خواہ وہ شخص اپنے آپ کو احمدی کہلاتا ہو یا لاہوری جب کہ اس کا قادیانی ہونا ظاہر ہے تو اُس سے رشتہ داری رکھنا یا قائم کرنا بھی حرام ہے۔
(۳) اوپر کے نمبرات میں جواب آگیا۔(۴) مثل نمبر تین جواب ہے۔
(۴) ذوالفقار اور ندیم کے متعلق مذکور فی السوال مولوی صاحب سے جو کچھ سوال کیا گیا ہو وہ سوال نیز مولوی صاحب نے جو جواب دیا ہے وہ جواب بعینہ یا اس کی نقل مطابق اصل کراکے بذریعہ جوابی ڈاک بھیجئے اور اس کے ساتھ فتویٰ ہذا یا اس کی نقل عکسی صاف منسلک کیجیے تب اس کا جواب تفصیل سے ان شاء اللہ لکھا جائے گا۔
(۵) وہ قادیانی مبلغین جھوٹ بولتے ہیں، مرزا غلام قادیانی علیہ ما یستحقہ اور اس کے فرقہ کے اونچے ذمہ داراوں کی کتابوں سے صاف ثابت ہے کہ ان لوگوں کا کلمہ قرآن، ارکانِ اسلام، ضروریاتِ دین مسلمانوں سے بالکل الگ تھلگ ہے، اب دو حال سے خالی نہیں کہ یا تو مرزا غلام احمد قادیانی اور اس فرقہ کے اونچے ذمہ دار جھوٹ بولتے ہیں یا پھر آپ کے یہاں کے قادیانی مبلغین جھوٹے ہیں؟ 
(۶) یہ بھی جھوٹ ہے۔ (الف) تقابلی مطالعہ (ب) آپکے مسائل اور ان کا حل جلد اول، اطمینان سے ملاحظہ کریں، پھر جو اشکال رہے اس کو لکھیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36276,deoband,عقائد و  ایمانیات,اسلامی عقائد
31-Aug-2020,https://darulifta-deoband.com/home/ur/islamic-beliefs/36231,الله عزوجل کا مکان ثابت کرنا کفر ہے,فتاویٰ قاضی خان ج ۴ ص ۴۷۰ میں ہے کہ اللہ کے لئے مکان ثابت کرنا کفر ہے اور آپ کے فتاویٰ نمبر ۳۲۷۵۳ میں ہے کے اللہ عرش پر ہے ۔ معاذاللہ,"<p>بسم الله الرحمن الرحيم</p><p> فتوی(د): 170=96-2/1433

فتاویٰ قاضی خاں کی اصل عبارت اور سابق یہاں کے فتوے کی نقل منسلک کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36231,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/36082,مفتی صاحب ، پوچھنا یہ ہے کہ کسی ولی اللہ کے ساتھ رضی اللہ عنہ لکھ سکتے ہیں یا نہیں ؟,مفتی صاحب ، پوچھنا یہ ہے کہ کسی ولی اللہ کے ساتھ رضی اللہ عنہ لکھ سکتے ہیں یا نہیں ؟,"<p>بسم الله الرحمن الرحيم</p><p> فتوی(م): 109=109-1/1433

گنجائش ہے البتہ رحمة اللہ علیہ لکھنا اچھا ہے کیونکہ رضی اللہ عنہ اصالةً صحابہٴ کرام کے لیے استعمال ہوتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",36082,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35996,غیر شادی شدہ عورتوں کا جنّت میں نکاح,میرا سوال یہ ہے کے جن عورتوں نے دنیا میں شادی نہیں کی ہیں یا طلاق ہونے کے بعد دوبارہ شادی نہیں کی ہے تو ان عورتوں کے ساتھ جنّت میں کون ہوگا؟ کیا انکی ان کے پسند کی مردوں ک ساتھ نکاح کروایا جایگا یا یا انکو اکیلے رہنے دیا جایگا.؟؟؟ جزاکاللہ خیر..,"<p>بسم الله الرحمن الرحيم</p><p> فتوی(م): 217=135-2/1433

جن عورتوں نے دنیا میں شادی نہیں کی، ان کو جنت میں اختیار دیا جائے گا کہ جس آدمی کو وہ پسند کریں، اس سے شادی ہوجائے گی، اگر وہ کسی کو پسند نہ کریں تو ”حورعین“ میں مرد پیدا کرکے اللہ تعالیٰ نکاح کردے گا (محمودیہ:۱/۶۹۳) مطلقہ کے بارے میں کوئی تصریح نہیں ملی، ممکن ہے کہ (ان کو اگر سابقہ شوہر پسند نہ ہو) ان کے ساتھ غیرشادی شدہ عورتوں کا سا معاملہ کیا جائے جو اوپر مذکور ہوا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35996,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35921,حضور کا لفظ كونسا صيغه ہے,ہم لوگ امام الانبیاء صلی اللہ علیہ و سلم کے لئیاردو میں (حضور صلی اللہ علیہ و سلم) کا لفظ استعمال کرتے ہیں حالانکہ یہ مصدر ہے باب سمع سے، اسکا معنی موجود ہونا اورنصر سے معنی حاضر ہونا ہے (مصباح الغات) اورتقریباً تمام اکابر کی تصانیف میں بھی اسی کو استعمال کیا گیا ہی ہے تو کیا یہ آپ صلی اللہ علیہ و سلم کی حاضر ناظر ہونے پر دال نہیں ہے اگر ہم یہ بطور مصدر استعمال نہیں کرتے تویہ کونسا صیغہ ہے برائے مہربانی راہنمائی فرمائیں۔,"<p>بسم الله الرحمن الرحيم</p><p> فتوی(م): 98=98-1/1433

تعظیم واحترام کے القاب کے طور پر ”حضور“ کا لفظ استعمال کیا جاتا ہے، جس کا مفہوم حضرت اور جناب ہوتا ہے، حاضر وناظر کا معنی مراد لینا عرف واستعمال کے خلاف ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35921,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35918,سنی اور بریلوی میں بڑا فرق کیا ہے؟,سنی اور بریلوی میں بڑا فرق کیا ہے؟,"<p>بسم الله الرحمن الرحيم</p><p> فتوی(د): 77=68-1/1433

ما انا علیہ واصحابی کے مطابق قرآن وحدیث کے نصوص کے معنی متعین کرنے اور اجماع امت کو حجت شرعیہ ماننے والے اہل سنت والجماعت کہلاتے ہیں، اکابر علماء دیوبند اور ان کے متبعین اہل سنت والجماعت کا صحیح مصداق اور حقیقی سنی ہیں۔ بریلوی لوگ بعض اعتقادی اور عملی امور میں اپنے سرخیل مولانا احمد رضاخاں بریلوی اور ان کے نقش قدم پر چلنے والے علماء کی خودساختہ تشریحات کو عقیدةً اور عملاً اختیار کرتے ہیں، اس لیے انھیں بریلوی کہا جاتا ہے اور یہ فرقہ بریلویہ فرقہ کے نام سے موسوم ہے۔ قرآن وحدیث کے منصوص احکام کے خلاف ان کے عقائد مثلاً حضور صلی اللہ علیہ وسلم کو حاضر وناظر جاننا، آپ صلی اللہ علیہ وسلم کو عالم الغیب سمجھنا، آپ صلی اللہ علیہ وسلم کو مختار کل سمجھنا، یا اولیائے کرام کو کائنات میں تصرف کرنے کے سلسلے میں بااختیار سمجھنا مرحوم اولیاء اللہ سے حوائج وضروریات کا سوال کرنا، مانگنا، یہ چند بنیادی عقائد ہیں، جنھیں بریلوی فرقہ اہل سنت والجماعت اور سلف صالحین کی تشریحات کے برخلاف عقیدہ کے طور پر مانتا ہے، اس کے علاوہ اور بھی بعض امور عقیدہ اور عمل کے طور پر ان میں پائے جاتے ہیں جو فقہائے مجتہدین اور سلف صالحین کے برخلاف ہیں، تفصیل جاننے کے لیے ”مطالعہٴ بریلویت“ مصنفہ ڈاکٹر خالد محمود کا مطالعہ مناسب ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35918,deoband,عقائد و  ایمانیات,اسلامی عقائد
31-Aug-2020,https://darulifta-deoband.com/home/ur/islamic-beliefs/35901,کیا شادی کے کارڈ پر اگر ” بسم اللہ الرحمن الرحیم“ کی جگہ بے ادبی کے ڈر سے اگر اس پہ 786 لکھاجائے تو کیا اس کی اجازت ہے کہ نہیں؟,کیا شادی کے کارڈ پر اگر ” بسم اللہ الرحمن الرحیم“ کی جگہ بے ادبی کے ڈر سے اگر اس پہ 786 لکھاجائے تو کیا اس کی اجازت ہے کہ نہیں؟,"<p>بسم الله الرحمن الرحيم</p><p> </p><p style=""text-align: right;"">
	فتوی(د): 118=71-1/1433</p><p style=""text-align: right;"">
	۷۸۶، بسم اللہ الرحمن الرحیم کا عدد ہے، اگر بے ادبی کا خوف ہو تو ۷۸۶ لکھا جاسکتا ہے؛ البتہ ۷۸۶ لکھتے وقت زبان سے بھی بسم اللہ الرحمن الرحیم پڑھ لے، تاکہ بسم اللہ کی برکت اور اس کا ثواب حاصل ہوسکے، صرف ۷۸۶ لکھنے سے بسم اللہ کا ثواب حاصل نہیں ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35901,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35789,رسول الله کے لئے آپ کا استمعال کرنا.,(۱) کیا حضرت رسول اللہ صلی اللہ علیہ وسلم کے لیے ضمیر کے طور پر وہ، ان کے وغیرہ استعمال کرنا بے ادبی ہے؟ حضرت صلی اللہ علیہ وسلم کے لیے ہمیشہ آپ کا استعمال کرنا ضروری ہے؟ (2) کیا حضرت صلی اللہ علیہ وسلم کے لیے آپ کا استعمال کرنے میں حضرت کو حاضر وناظر ماننے کا شک ہے؟,"<p>بسم الله الرحمن الرحيم</p><p> فتوی(ل): 9=2-1/1433

(۱) حسب موقعہ آپ صلی اللہ علیہ وسلم کے لیے ”وہ“ ”ان کے“ وغیرہ الفاظ کا استعمال کرنے میں مضائقہ نہیں، آنحضرت صلی اللہ علیہ وسلم کے لیے ہمیشہ آپ کا استعمال کرنا ضروری نہیں۔
(۲) آپ کا استعمال کرنے میں حاضر و ناظر کا شبہ نہیں، بشرطیکہ آدمی حاضر وناظر کے قصد سے آپ کا استعمال نہ کرے۔ البتہ ہمیشہ اس لفظ کے استعمال سے شبہ ہوسکتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35789,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35711,نظر کا لگ جانا,بعض لوگ نظر کے لگ جانے کا یقین کرتے ہیں اور بعض لوگ نہیں کرتے، کیا نظر کا لگنا حق ہے؟ اور اگر ہے تو اس سے بچاوٴ کیسے کیا جاسکتا ہے؟ اور اگر نظر لگی ہو تو اس کا اثر کیسے ختم کیا جاسکتا ہے؟,"<p>بسم الله الرحمن الرحيم</p><p> فتوی(د): 4=1/1/1433

نظر کا لگ جانا حق ہے، العین حق ایک حدیث میں آپ صلی اللہ علیہ وسلم نے فرمایا اگر کوئی چیز تقدیر پر سبقت لے جاتی تو نظر کا لگنا ہے۔ اسی طرح دوسری حدیثوں میں نظر لگنے کی صورت میں رُقیہ (تعویذ) کی اجازت دی گئی ہے اور ایک حدیث میں فرمایا کیا کہ کسی پسندیدہ چیز کو دیکھنے کے وقت بارک اللہ اور ماشاء اللہ کہہ دیا کرو تاکہ نظر بد سے حفاظت رہے۔ ایک حدیث میں ان کلمات کا پڑھنا نظر بد سے حفاظت کے لیے بتلایا گیا ہے: أعوذ بکلمات اللہ التامات من غضبہ وعقابہ وشر عبادہ ومن ہمزات الشیاطن وأن یحضرون، عبد اللہ ابن عمرو رضی اللہ عنہ اپنے بالغ بچوں کو مذکورہ دعا سکھادیتے تھے تاکہ وہ خود پڑھ کر دم کرلیں اور نابالغ بچوں کے لیے تعویذ لکھ کر گلے میں ڈالدیتے تھے (مشکاة: ۲۱۷) بعض بزرگوں سے اس آیت کا پڑھنا نظر بد سے حفاظت کے لیے منقول ہے۔ وَاِنْ یَکَادُ الَّذِیْنَ کَفَرُوْا لَیُزْلِقُوْنَکَ بِاَبْصَارِہِمْ لَمَّا سَمِعُوْا الذِّکْرَ۔ (الآیة)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35711,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35704,نبیکے واسلسے مگ سکتے ہے کیا,کیا ہم اپنے نبی کے وسیلے سے اللہ سے مانگ سکتے ہیں۔ آپ کے ایک فتوی میں بتایا گیا تھا کہ حضرت کے ایک خادم جو تہجد میں وضو کا لوٹا مسواک وغیرہ دیا کرتے تھے، ایک دن حضرت نے خوش ہوکر فرمایا مانگ کیا مانگتا ہے، انھوں نے کہا جنت میں آپ کا ساتھ، کیا یہ صحیح ہے۔ اگر صحیح ہے تو کیا ہم حضرت سے مانگ سکتے ہیں۔,"<p>بسم الله الرحمن الرحيم</p><p> فتوی(د): 2109=347-1/1433

جی ہاں نبی صلی اللہ علیہ وسلم کے وسیلے سے اللہ سے مانگ سکتے ہیں، عندنا وعند مشائخنا - رحمہم اللہ تعالی- یجوز التوسّل في الدعوات بالأنبیاء والصالحین من الأولیاء والشہداء والصدیقین في حیاتہم وبعد وفاتہم بأن یقول: اللہم إني أتوسل إلیک بفلان أن تجیب دعوتي وتقضي حاجتي إلی غیر ذلک (المہند علی المفند، الجواب عن السوال الرابع) یہ حدیث جس کاآپ نے حوالہ دیا صحیح ہے، مسلم شریف میں درج ذیل الفاظ کے ساتھ مروی ہے: عن أبي سلمة ربیعة بن کعب الأسلمي قال: کنت أبیت مع رسول اللہ - صلی اللہ علیہ وسلم- فأتیتہ بوضوئہ وحاجتہ فقال ”سل“ فقلت: أسألک مرافقتک في الجنة، قال: أو غیر ذلک، قلت: ہو ذلک قال: فأعني علی نفسک بکثرة السجود، لیکن حضور کے ”مانگ تو کیا مانگتا ہے“ کہنے کا مطلب یہ ہے کہ میں اللہ سے اس کی خصوصی سفارش کروں گا، نیز یہ حضور صلی اللہ علیہ وسلم کی زندگی کی بات ہے، بعد الموت کو اس پر قیاس کرنا صحیح نہیں ہے؛ اس لیے براہ راست حضور صلی اللہ علیہ وسلم سے مانگنا درست نہیں، ہاں آپ صلی اللہ علیہ وسلم کے وسیلے سے مانگ سکتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35704,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35703,تقدیر کیا ہے اور نصیب کیا ہے اس کی قسمیں کونسی ہیں؟,(۱) تقدیر کیا ہے اور نصیب کیا ہے اس کی قسمیں کونسی ہیں؟ (۲) کیا انسان کے پیدا ہونے سے پہلے اس کی تقدیر لکھی جاچکی ہے؟ اگر ہاں تو کیا کیا لکھاجاچکا ہے؟ (۳) جو لکھا جا چکا ہے اس میں سے کیا کیا بدلا جاسکتا ہے اور کیسے؟ (۴) بچہ نیک ہوگا یا بد، ایمان پر مرے گا یا بے ایمان، اس کی روزی کتنی ہے یہ لکھا گیا ہے کیا؟ اگر ہاں، تو اللہ قرآن میں فرماتے ہیں کہ کسی پر بھی دھاگے برابر بھی ظلم نہیں ہوگا۔ اگر سب پہلے ہی لکھا گیا ہے تو اگر کوئی انسان برے کام کرتا ہے تو وہ اس کے تقدیر میں لکھا تھا تبھی اس نے کیا پھر وہ گناہ گار کیسے ہوا۔ اگر ایمان پر مرے گا یا بے ایمان یہ لکھا گیا ہے تو ہم ایمان کو بچانے کی محنت اور جدو جہد کرکے اللہ کے لکھے کو بدل سکتے ہیں کیا؟ مہربانی کرکے ہر سوال کا جواب تفصیل سے اور قرآن و حدیث کے حوالہ کے ساتھ دیں۔ اور اس میں کچھ سوال غیر قوم کے میرے آفس کے ساتھیوں نے پوچھے ہیں۔ جواب ایسا ہو کہ غیر ایمان والے بھی مطمئن ہوجائیں۔,"<p>بسم الله الرحمن الرحيم</p><p> فتوی(د): 2113=1280-1/1433

تقدیر کی حقیقت یہ ہے کہ اللہ تعالیٰ نے اپنے علم محیط کی بنا پر آئندہ جو کچھ ہونے والا ہے، اس کو پہلے ہی لوحِ محفوظ میں لکھ دیا ہے اور بندے کو مجبورِ محض بھی نہیں بنایا بلکہ اس کو کسب واختیار بھی دیا ہے، اب اگر کوئی انسان برا کام کرتا ہے تو اس وجہ سے نہیں کہ اللہ تعالیٰ پہلے ہی اس کے بارے میں اس کا فیصلہ فرماچکے ہیں؛ بلکہ آئندہ وہ ایسا کرے گا، اس لیے اللہ نے پہلے ہی اس کو لکھ دیا، حضور صلی اللہ علیہ وسلم نے صحابہ رضی اللہ عنہم کے سامنے جب تقدیر کی حقیقت بیان فرمائی تو صحابہ نے فرمایا: کیا ہم عمل کرنا چھوڑدیں، تو آپ صلی اللہ علیہ وسلم نے فرمایا: نہیں تم عمل کرتے رہو، ہرآدمی کا عمل اس کو فائدہ پہنچائے گا۔ باقی یہ مسئلہ تقدیر ہے اس میں غور وخوش کرنے اور بحث وتفتیش کی اجازت نہیں، القدر سر من أسرار اللہ لم یطلع علیہ ملکًا مقربًا ولا نبیًا مرسلاً لا یجوز الخوض فیہ والبحث عنہ بطریق العقل․ شرح السنة: ۱/۱۴۱۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35703,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35639,اللہ تعالی کے ہر چیز میں موجود ہونے سے کیا مراد ہے ؟؟,بندہ ناچیز نے آپ حضرات کا دیا ہوا ایک فتویٰ پڑھا جس میں آپ صاحبان کی طرف سے بتایا کیا تھا کہ اللہ پاک ہرہرجگہ، ہرہروقت اور ہرہرچیز میں موجود ہے، پہلے تو باتوں پر تو دل مطمئن ہے اور دلائل بھی ہیں، لیکن مجھے تیسری بات سمجھ میں نہیں آئی کہ اللہ تعالیٰ ہرہرچیز میں کس طرح موجود ہے؟ کیا پ کی ہر سے ہرچزہی ہے۔,"<p>بسم الله الرحمن الرحيم</p><p> فتوی(ب): 1995=395-12/1432

اللہ تعالیٰ عرش پر مستوی ہے اور عرش پر مستوی ہوتے ہوئے ہرجگہ موجود ہے، اور ہرجگہ حاضر وناظر ہے۔ یہ اللہ کی خصوصی صفات میں سے ہے، ہم اس کے ہرجکہ موجود ہونے کی کیفیت کو نہیں سمجھ سکتے نہ ہی بتاسکتے ہیں، تمام مفسرین بالاتفاق لکھتے ہیں، استواءً یلیق بہ یعنی اللہ تعالیٰ عرش پر ہوتے ہوئے ہرجگہ حاضر ناظر ہے اس کی کیفیت اللہ ہی کو معلوم ہو جو کیفیت اس کے لائق اور شایانِ شان ہے، اسی کیفیت کے ساتھ وہ ہرجگہ موجود ہے، جو فہم انسانی سے بالاتر ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35639,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35607,عید میلاد النبی,(۱) آج کل حضرت ابوبکر رضی اللہ عنہ کی یوم ولادت کے موقع پر دیوبندی حضرات بریلویوں کی طرح جس طرح بریلوی عید میلادالنبی صلی اللہ علیہ وسلم مناتے ہیں اسی طرح ایک دن مناتے ہیں ، کیایہ جائزہے؟بریلوی حضرات کو اس پر اعتراض ہے، وہ کہتے ہیں کہ جب عید میلاد النبی مناتے ہیں تو دیوبندی حضرات غلط کہتے ہیں اور خود حضرت ابو بکر کا دن مناتے ہیں ؟ (۲) کیا اللہ تعالی نے یہ وعدہ فرمایا ہے کہ میں اس شخص کو معاف نہیں کروں گا جو شرک کرے گا۔ اگر یہ ہے تو برائے مہربانی مجھے وہ آیت یا حدیث قدسی بتائیں۔ (۳) کیا ابو سفیان ایمان لائے تھے؟اور کیا آپ صلی اللہ علیہ وسلم کے چچا ابو طالب ایمان لائے تھے؟کچھ کہتے ہیں ایمان لائے تھے اور کچھ منع کرتے ہیں۔ براہ کرم، کسی حدیث کا حوالہ دے کر سمجھائیں۔,"<p>بسم الله الرحمن الرحيم</p><p> فتوی(ب): 1997=393-12/1432

(۱) یوم میلاد ابوبکر منانے کی بابت تو ہم نے کبھی دیوبندیوں میں عید میلاد ابوبکر مناتے ہوئے نہ دیکھا ہے نہ سنا ہے۔ ہاں اتنی بات بعض مدارس میں دیکھی ہے کہ وہ یوم ولادت ابوبکر کے موقع پر ایک دن کی چھٹی کرتے ہیں وہ بھی محض اس لیے کہ طلبہ کو خلیفہٴ اول حضرت ابوبکر رضی اللہ عنہ کی تاریخ ولادت یاد کرانے کی غرض سے، اور کوئی رسم یا خرافات نہیں ہوتی ہے، اس لیے بریلویوں کا اعتراض صحیح نہیں ہے۔
(۲) جی ہاں اللہ تعالیٰ نے قرآن پاک میں ارشاد فرمایا ہے: ”اِنَّ اللّٰہَ لَا یَغْفِرُ اَنْ یُشْرَکَ بِہِ وَیَغْفِرُ مَا دُوْنَ ذٰلِکَ لِمَنْ یَشَآءُ“ (القرآن)
(۳) جی ہاں، فتح مکہ کے دن حضرت سفیان رضی اللہ عنہ ایمان لے ےئے تھے اور انھوں نے اپنے بیٹے حضرت معاویہ رضی اللہ عنہ کو کاتبِ وحی رکھنے کی درخواست کی تھی، چنانچہ حضور صلی اللہ علیہ وسلم نے منظور فرمالی تھی اور ان کی صاحبزادی حضرت ام حبیبہ کا نکاح بھی آپ صلی اللہ علیہ وسلم کے ساتھ ہوا تھا۔
حضرت ابوطالب ایمان نہیں لائے تھے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35607,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35565,معراج,یہ ایک حقیقت ہے کہ معراج میں اللہ سے ملاقات کے وقت نبی اکرم صلی اللہ علیہ وسلم کو نماز تحفہ میں ملی، مگر ہم نے سنا کہ ہمارے نبی نے معراج کے دوران پروشلم (مسجد اقصی )میں تمام انبیاء کرام علیہم السلام کی امامت کی ۔ کیا مجھے اس بارے میں تفصیلات مل سکتی ہیں؟آپ کے جواب کا انتظار رہے گا۔,"<p>بسم الله الرحمن الرحيم</p><p> فتوی(ب): 2022=417-1/1433

جی ہاں کتب احادیث میں جہاں معراج کا واقعہ مذکور ہے، وہیں مسجد اقصیٰ میں تمام انبیائے کرام علیہم السلام کی امامت کرنے کا ذکر بھی موجود ہے، اور قرآن میں ہے: سُبْحَانَ الَّذِیْ اَسْرَی بِعَبْدِہِ لَیْلًا مِنَ الْمَسْجِدِ الْحَرَامِ اِلَی الْمَسْجِدِ الْاَقْصَی (الاسراء:۱) پندرہواں پارہ جہاں سے شروع ہوتا ہے اس کی تفسیر دیکھیں آپ کو پوری تفصیل معلوم ہوجائے گی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35565,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35508,میں نے سنا ہے کہ جب بچہ پیدا ہوتا ہے تو وہ مسلمان ہوتا ہے، بعد میں اس کے ماں باپ اسے یہودی عیسائی یا ہندو بناتے ہیں کیا یہ درست ہے؟ اور غیرمسلموں کے جو نابالغ اولاد مرجاتے ہیں تو ان کا کیا حکم ہے؟ وہ جنت میں جائے گی یا جہنم میں؟,میں نے سنا ہے کہ جب بچہ پیدا ہوتا ہے تو وہ مسلمان ہوتا ہے، بعد میں اس کے ماں باپ اسے یہودی عیسائی یا ہندو بناتے ہیں کیا یہ درست ہے؟ اور غیرمسلموں کے جو نابالغ اولاد مرجاتے ہیں تو ان کا کیا حکم ہے؟ وہ جنت میں جائے گی یا جہنم میں؟,"<p>بسم الله الرحمن الرحيم</p><p> فتوی(د): 2102=458-1/1433

آپ نے صحیح سنا ہے، اس مضمون سے متعلق مشکاة شریف میں حدیث موجود ہے: عن أبي ہریرة قال، قال رسول اللہ صلی اللہ علیہ وسلم: ”ما من مولود إلا یولد علی الفطرة؛ فأبواہ یہوّدوانہ أو ینصّرانہ أو یمجّسانہ․․․ (مشکاة المصابیح: ص:۲۱) نیز کافروں کے نابالغ بچے ایک قول کے مطابق جنت میں جنتیوں کے خادم ہوں گے: ”وقیل: إنہم خدّام أہل الجنّة (مرقاة: ۱/۱۶۶) تاہم کافروں کے نابالغ بچوں کے متعلق تعارضِ دلائل کی وجہ سے امام اعظم ابوحنیفہ رحمہ اللہ نے توقف کو اختیار کیا ہے، فنقل عن أبي حنیفة رحمہ اللہ في أولاد المشرکین التوقف (مرقاة: ۱/۱۶۷)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35508,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35497,كلام اللہ كی صفت ہے؟,(۱) جیسا کہ علماء فرماتے ہیں کہ قرآن مخلوق نہیں ہے، بلکہ اللہ کی صفت ہے جو کہ ہمیشہ سے ہے اور ہمیشہ رہے گی تو کیا قرآن کی وہ آیات جو تلاوتاً منسوخ ہوچکی ہے وہ بھی اللہ کی صفت ہے؟ اور کیا قرآن سے پہلے جو آسمانی کتابیں اور صحیفے نازل ہوئے وہ بھی اللہ کی صفت ہے یا وہ صرف اللہ کی طرف سے نازل شدہ کتابیں ہیں اور قرآن ہی اللہ کی صفت ہے؟ (۲) لیلة القدر کی شب قرآن کہاں سے کہاں نازل ہوا؟,"<p>بسم الله الرحمن الرحيم</p><p> فتوی(ب): 2013=1627-1/1433

(۱) اللہ تعالیٰ حروف، الفاظ اور کلمات کی شکل میں بات کرنے سے منزہ اور پاک ہے، اس کا کلام لفظ نہیں ہوتا ہے بلکہ اس کا کلام نفسی ہوتا ہے، جو منطوق نہیں ہوتا ہے۔ کلام نفسی یہی اللہ کی صفت ہے، قرآن سے پہلے جتنی آسمانی کتابیں اور صحیفے آئے ہیں وہ سب بھی اللہ کے کلام ہیں اور اللہ کی صفت ہیں۔ 
(۲) لوح محفوظ سے آسمان دنیا پر نازل ہوا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35497,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35421,عقائد,میرا یہ عقیدہ ہے کے آقا علیھ سلام اپنے روزے مبارک میں تشریف فرما رہ کے عالم کو ملاحظہ فرما رہے ہیں اور امتی کے ایک ایک عمل کو ملاحظہ فرما رہے ہیں الله کی مدد سے اور جہاں چاہیں آ جا سکتے ہیں الله کے مدد سے اور دور اور قریب سے الله کے مدد سے سن سکتے ہیں اور مدد بھی فرماتے ہیں الله کی مدد سے .... اور اپنی نورانیت علم نور نبوت اور روحانیت کے اعتبار سے حاضرو ناظر ہیں .... ماذا الله میرا یہ عقیدہ نہیں نہیں ابھی وہ مرے سامنے ہیں .....,"<p>بسم الله الرحمن الرحيم</p><p> فتوی(ھ): 2355=1355-12/1432

آپ نے یہ عقیدہ کتبِ معتبرہ میں دیکھ کر اختیار کیا ہے، یا کچھ اور بنیاد ہے؟ اس کو صاف صحیح واضح مع حوالہ لکھئے، تب ان شاء اللہ تفصیل سے جواب لکھ دیا جائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35421,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35371,گستاخ كون,مولانا صاحب میں دیوبندی مسلک سے ہوں ، میں ایک کمپنی میں کام کرتاہوں اور میرے ساتھ بریلوی لڑکے ہیں، وہ اکثر ہم سے بحث کرتے ہیں کہ تم دیوبند ی حضور صلی اللہ علیہ وسلم کے گستاخ ہو۔ براہ کرم،یہ بتائیں کہ کس طرح ان کو جواب دیا جائے۔,"<p>بسم الله الرحمن الرحيم</p><p> فتوی(ب): 1920=374-12/1432

اللہ کا شکر ہے کہ دیوبندی حضور اقدس صلی اللہ علیہ وسلم کا سب سے زیادہ احترام کرتے ہیں، سب سے زیادہ عقیدت ومحبت رکھتے ہیں، سب سے زیادہ آپ صلی اللہ علیہ وسلم کی سنتوں پر عمل کرتے ہیں۔ ہم دیوبندیوں کا عقیدہ ہے کہ جو کوئی ذرہ برابر بھی حضور صلی اللہ علیہ وسلم کی توہین یا گستاخی کرے وہ کافر ہے۔ اللہ تعالیٰ نے رسول اللہ صلی اللہ علیہ وسلم کو آخری نبی بنا کر بھیجا اور آپ صلی اللہ علیہ وسلم کے ذریعہ دین اسلام کو کامل ومکمل کیا، اور قرآن میں اعلان کردیا: الْیَوْمَ اَکْمَلْتُ لَکُمْ دِیْنَکُمْ وَاَتْمَمْتُ عَلَیْکُمْ نِعْمَتِیْ وَرَضِیْتُ لَکُمُ الْاِسْلَامَ دِیْنًا بریلوی حضرات پھر بھی نئی نئی بدعات کرکے اسے دین کا جزء اور کار ثواب سمجھ کر کرتے ہیں، اس کا مطلب یہ ہوا کہ معاذ اللہ یہ لوگ حضور صلی اللہ علیہ وسلم کو خائن سمجھتے ہیں کہ آپ صلی اللہ علیہ وسلم دین کی ساری چیزیں بتائے بغیر چلے گئے، اتنے بڑے گستاخ ہوکر ہمیں حضور صلی اللہ علیہ وسلم کا گستاخ کہتے ہیں۔ اُلٹا چور کوتوال کو ڈانٹے، اور اعلیٰ حضرت احمد رضا خاں بریلوی نے اپنا ایک خواب لکھا ہے کہ فلاں بزرگ کا انتقال ہوا، میں جنازہ میں شریک ہوں، اور حضور صلی اللہ علیہ وسلم بھی اس جنازہ میں شریک ہوئے اور الحمد للہ نماز جنازہ پڑھانے کی سعادت مجھے نصیب ہوئی۔ یعنی حضور صلی اللہ علیہ وسلم کی اعلیٰ حضرت نے امامت کی یہ کتنی بڑی گستاخی کی بات ہے۔ 
اے چشم اشک بار ذرا دیکھ تو سہی	یہ گھر جو بہہ رہا ہے کہیں تیرا گھر نہ ہو
بریلوی حضرات کا یہ بے بنیاد الزام ہے، ان کے جاہل مولویوں نے اِدھر اُدھر سے آدھی عبارت لے کر حضور صلی اللہ علیہ وسلم کا دیوبندیوں کو گستاخ بتاتے ہیں، آج دیوبندی حضرات سب سے زیادہ درود شریف پڑھتے ہیں، رسول پاک صلی اللہ علیہ وسلم کی احادیث کی سب سے زیادہ اشاعت کرتے ہیں، لاکھوں ایڈیشن حدیث کی کتابوں کے چھپوا چکے ہیں۔ بریلویوں نے تو کوئی کتاب نہیں شائع کی۔ صرف محبت کا ڈھونگ رچانے سے کیا فائدہ؟ کوئی عملی کام ہو تو دکھائیں۔ تبلیغی جماعت کی اور مدارس کی برکت سے چھ لاکھ بریلوی توبہ کرکے پکے دیوبندی بن چکے ہیں، اگر دیوبندی گستاخ ہوتے تو وہ کیوں ہمارے ساتھ شامل ہوتے؟
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35371,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/35273,نبی، رسول اور پیغمبر کا فرق,نبی، رسول اور پیغمبر کا فرق,"<p>بسم الله الرحمن الرحيم</p><p> فتوی(ل): 1879=561-1/1433

نبی اور رسول میں مختلف اعتبار سے علماء نے فرق کیا ہے، حضرت مفتی شفیع صاحب نے معارف القرآن: ۶/۴۲، پر ان دونوں کے درمیان جو فرق بیان کیا ہے اس کو نقل کیا جاتا ہے۔ ”رسول وہ ہے جو مخاطبین کو شریعتِ جدیدہ پہنچائے، خواہ وہ شریعت خود اس رسول کے اعتبار سے جدید ہو جیسے تورات وغیرہ یا صرف ان کی امت کے اعتبار سے جدید ہو، جیسے اسماعیل علیہ السلام کی شریعت وہ دراصل حضرت ابراہیم علیہ السلام کی قدیم شریعت ہی تھی، لیکن قوم جُرہم جن کی طرف ان کو مبعوث فرمایا تھا، ان کو اس شریعت کا علم پہلے سے نہ تھا، حضرت اسماعیل علیہ السلام ہی کے ذریعہ ہوا۔ نبی وہ ہے جو صاحب وحی ہو خواہ شریعت جدیدہ کی تبلیغ کرے یا شریعت قدیمہ کی جیسے اکثر انبیاء بنی اسرائیل شریعت موسویہ کی تبلیغ کرتے تھے۔ (معارف القرآن: ۶/۴۲) پیغمبر کا اطلاق دونوں پر ہوتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",35273,deoband,عقائد و  ایمانیات,اسلامی عقائد
