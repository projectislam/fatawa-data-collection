issued_at,link,title,question,answer,fatwa_number,dar_ul_ifta,category_level_1,category_level_2
14-Jul-2021,https://darulifta-deoband.com/home/ur/halal-haram/605259,یتیم طلبہ کے نام پر آئے ہوئے چندے کو غیر یتیم طلبہ پر خرچ کرنا؟,کیا فرماتے ہیں علمائے دین مفتیان شرع متین مسلہ ذیل کے بارے میں۔ زید ایک مدرسہ چلاتا ہے جس میں 250 یتیم طلبہ 250 غیر یتیم طلبہ زیر تعلیم ہیں اور غیر یتیم طلبہ سے ماہانہ 1500 روپے فیس وصول کیا جاتا ہے اور یتیم طلبہ کا خرچ عوامی چندہ پر منحصر ہے اب سوال یہ ہے کہ غیر یتیم کا ماہانہ فیس سے اگر اسکا ماہانہ خرچ نا مکمل ہو تو یتیم کے نام پر آیا ہوا چندہ غیر یتیم طلبہ پر خرچ کرنا جائز ہے یا ناجائز مدلل جواب عنایت فرما کر ممنون فرمائیں۔,"<p>بسم الله الرحمن الرحيم</p><p> </p><p>Fatwa:1060-871/L=12/1442</p><p>&nbsp;مذکورہ بالا صورت میں یتیم طلبہ کے نام پر آئے ہوئے چندے کو غیر یتیم طلبہ پر خرچ کرنا جائز نہ ہوگا ؛ کیونکہ یہ چندہ دہندگان کے منشا کے خلاف ہوگا؛ البتہ اگر غیر یتیم طلبہ کے ماہانہ فیس سے ان کا مکمل خرچ نہ چل پاتا ہو تو ان کے فیس میں اضافہ کردیا جائے یا اسی نام سے لوگوں سے چندہ کیا جائے یا مدرسے کے پاس اپنا فنڈ ہوتو اس سے اس کی تلافی کی جائے ۔ واضح رہے کہ اگر طلبہ بالغ اور مستطیع ہو ں یا نابالغ ہوں اور ان کے والد مستطیع صاحب نصاب ہوں تو ان کو زکوة کی رقم دینا جائز نہ ہوگا ۔الوکیل إنما یستفید التصرف من الموکل وقد أمرہ بالدفع إلی فلان فلا یملک الدفع إلی غیرہ کما لو أوصی لزید بکذا لیس للوصی الدفع إلی غیرہ فتأمل .[الدر المختار وحاشیة ابن عابدین (رد المحتار) 2/ 269)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605259,deoband,متفرقات,حلال و حرام
12-Aug-2021,https://darulifta-deoband.com/home/ur/halal-haram/605248,سوشل میڈیا پر ویڈیو بیان شیئر كرنا؟,آج کل بڑے بڑے جید علماء حق دیوبندی ویڈیو پر بیان بنا کر سوشل میڈیا پر شیئر کرتے ہیں تو اس کے بارے میں اللہ تعالی کا کیا حکم ہے ؟ کوئی گنجائش ہے یا فسق میں داخل ہے ؟,"<p>بسم الله الرحمن الرحيم</p><p> </p><p>Fatwa:1057-920/L=01/1443</p><p>&nbsp;دارالعلوم دیوبند اور برصغیر کے دیگر بڑے اداروں کا فتوی یہی ہے ویڈیو بناکر سوشل میڈیا پر شیئر کرنا جائز نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605248,deoband,متفرقات,حلال و حرام
14-Jul-2021,https://darulifta-deoband.com/home/ur/halal-haram/605224,کیا ایک طرفہ شرط بازی لگانا جائز ہے ؟,ایک شخص نے کہا تھا فلاں شخص سی آر پی ہے اور دوسری شخص نے کہا تھا کہ فلاں سی آر پی نہیں ہے لیکن دوسری کہا تھا شرط بازی لگاؤ سو روپے کی کیونکہ ایک طرفہ شرط بازی لگانا جائز ہے کیا اس صورت حال میں شرط بازی لگانا جائز ہے یا نہیں؟دلیل کے ساتھ وضاحت فرمائیں تو عین وکرم ہوگا۔,"<p>بسم الله الرحمن الرحيم</p><p> </p><p>Fatwa:817-639/N=12/1442</p><p>&nbsp;کسی بھی جائز ہار جیت میں یک طرفہ انعام کی شرط جائز ہے، دو طرفہ جائز نہیں اور صورت مسئولہ میں یک طرفہ انعام کی صورت یہ ہے کہ دونوں میں سے کوئی ایک، دوسرے سے کہے کہ اگرتحقیق ومعلومات میں تمہاری بات صحیح نکلی کہ فلاں شخص سی آر پی ہے یا سی آر پی نہیں ہے تو میں آپ کو ۱۰۰/ روپے دوں گا اور اگر تمہاری کی بات صحیح نہیں نکلی تو کچھ نہیں، یعنی: نہ میں آپ کو کچھ دوں گا اور نہ آپ کو مجھے کچھ دینے کی ضرورت؛ البتہ عبث اور لا یعنی چیزوں میں یک طرفہ انعام کی شرط سے بھی بچنا چاہیے، صرف مفید اور جائز کاموں میں اس طرح کی شرط لگانی چاہیے کذا في کتب الفقہ والفتاوی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605224,deoband,متفرقات,حلال و حرام
04-Jul-2021,https://darulifta-deoband.com/home/ur/halal-haram/605216,مورتی پر چڑھایا ہوا کیلا یا لڈو کھانا کیسا ہے ؟,مفتی صاحب مورتی پر چڑھایا ہوا کیلا یا لڈو کھانا کیسا ہے ؟ میں بنگلور میں رھتا تھا وہاں ہمارے مسلم شخص جو کمپنی وغیرہ میں کام کرتے تھے وہ مورتی پر چڑھایا ہوا کیلا اور لڈو کھا لییتاھے اور پر سات بھی کھا تے ہیں تو مورتی پر چڑھایا ہوا کیلا اور پر سات کھا نا کیسا ہے ؟ جلد از جلد جواب دے کر شکریہ کا موقع دیں ۔ عین و نوازش ہو گی۔,"<p>بسم الله الرحمن الرحيم</p><p> </p><p>Fatwa:5218-828/L=11/1442</p><p>&nbsp;مورتی پر چڑھایا ہوا کیلا یا لڈو وغیرہ کھانا یا ان کا دیا ہوا پرشاد کھانا جائز نہیں ۔</p><p>قال تعالی: (حُرِّمَتْ عَلَیْکُمُ الْمَیْتَةُ وَالدَّمُ وَلَحْمُ الْخِنْزِیرِ وَمَا أُہِلَّ لِغَیْرِ اللَّہِ بِہِ وَالْمُنْخَنِقَةُ وَالْمَوْقُوذَةُ وَالْمُتَرَدِّیَةُ وَالنَّطِیحَةُ وَمَا أَکَلَ السَّبُعُ إِلَّا مَا ذَکَّیْتُمْ وَمَا ذُبِحَ عَلَی النُّصُب) (المائدة:3)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605216,deoband,متفرقات,حلال و حرام
14-Jul-2021,https://darulifta-deoband.com/home/ur/halal-haram/605173,سرکاری جگہ پر قبضہ کرنا,1۔اپنی ملکیت کی جگہوں کے آگے آگے سرکاری جگہ پر یا دوسرے شخص کی جگہ پر قبضہ کرنا گھر بنانا ا دکان بنانا یا راستہ تنگ کر دینا اس کی شرعی حیثیت بتائیں 2۔مذکورہ جگہ پر پر رہنا عبادت کرنا اور اور کمائی کرنا کرنا کیسا ہے ہے اس کی شرعی حیثیت بتائیں 3۔اتی کرمن امن کی وجہ سے ہونے والی آمدرفت اور اور صفائی کی تکالیف اور اور عوامی میں بیماریاں پھیلنے کا یہ ذریعہ شرعی طور پر پر ہمیں کیا ہدایت دیتا ہے 4۔جن لوگوں کو کو سرکار اتی کرمن بند کرنے کے لئے لیے لیے مکان یا متبادل جگہ دیتی ہے ہے باوجود اس کے کے یہ افراد اتی کرمن کرنے پر ضد کرتے ہیں ہیں اس کی شرعی حیثیت بتائیں ۔,"<p>بسم الله الرحمن الرحيم</p><p> </p><p>Fatwa:887-300T/sn=12/1442</p><p>&nbsp;(1،2،3) آپ کے اول الذکر تین سوالات کا اجمالی جواب یہ ہے کہ کسی فرد کی زمین پر ناجائز قبضہ کرنا شرعا جائز نہیں ہے ، اسی طرح دکان یا گھر کے آگے کی سرکاری زمین پرقبضہ کرنا بایں طور کہ اس کی وجہ سے آمد ورفت میں پریشانی ہو یا صفائی اچھی طرح نہ کی جاسکے شرعا جائز نہیں ہے ،اور سرکاری نوٹس کے باوجود خالی نہ کرنا تو اور بھی برا ہے ، اس طرح قبضہ کردہ زمین پر کمائی کرنا ، اس میں عبادت کرنا سب شرعا مکروہ ہے ۔</p><p>مستفاد: وفی المنتقی إذا أراد أن یبنی کنیفا أو ظلة علی طریق العامة فإنی أمنعہ عن ذلک وإن بنی ثم اختصموا نظرت فی ذلک فإن کان فیہ ضرر أمرتہ أن یقلع وإن لم یکن فیہ ضرر ترکتہ علی حالہ وقال محمد - رحمہ اللہ تعالی - إذا أخرج الکنیف ولم یدخلہ فی دارہ ولم یکن فیہ ضرر ترکتہ وإن أدخلہ دارہ منع عنہ․ (الفتاوی الہندیة 5/ 371، کتاب الکراہیة، الباب التاسع والعشرون فی الانتفاع بالأشیاء المشترکة، مطبوعة: متبة زکریا، دیوبند)</p><p>(4)جو واقعہ پیش آیا ہے ، اس کی تفصیل لکھ کر سوال کریں اور آئندہ استفتا میں یہ وضاحت کریں کہ اس سرکاری زمین کی نوعیت کیا تھی؟حکومت نے متبادل زمین کیوں اور کس معاہدے کے تحت دی ہے ؟ پھر ان شاء اللہ اس سوال کا بھی جواب تحریر کردیا جائے گا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605173,deoband,متفرقات,حلال و حرام
30-Jun-2021,https://darulifta-deoband.com/home/ur/halal-haram/605122,پینٹ شرٹ کا کاروبار کرنا کیسا ہے؟,شرٹ پینٹ کا کاروبار کرنا کیسا ہے ، جس میں جنس کی پینٹ بھی آتی ہے اور بہت زیادہ فیشن والے کپڑے بھی ہوتے ہیں، برائے کرم شریعت کی روشنی میں رہنمائی فرمائیں۔,"<p>بسم الله الرحمن الرحيم</p><p> </p><p>Fatwa : 852-727/M=11/1442</p><p>&nbsp;پینٹ شرٹ، صلحاء کا لباس نہیں، اس کے بجائے شلوار قمیص کا کاروبار کرنا بہتر ہے۔ پینٹ کی بناوٹ اگر ایسی ہے کہ جس سے جسم کے واجب الستر حصے کی ساخت ظاہر ہوتی ہے جیسے چست جنس پینٹ اور بہت فیشن والے کپڑوں میں تو ایسے کپڑے کا کاروبار مکروہ ہے، اس سے بچنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605122,deoband,متفرقات,حلال و حرام
30-Jun-2021,https://darulifta-deoband.com/home/ur/halal-haram/605108,مکان دلانے ؛پر دلالی كا پيسہ لینا,اگر کوئی شخص کسی شخص کو مکان دلائے اور پھر اس سے دلالی لے تو کیا یہ جائز ہے ؟,"<p>بسم الله الرحمن الرحيم</p><p> </p><p>Fatwa:976-805/L=11/1442</p><p>&nbsp;اگر وہ شخص مکان دلانے میں محنت سے کام لے تو اس کے لیے اس پر مقرر مناسب اجرت لینے کی گنجائش ہوگی۔</p><p>قال فی التتارخانیة: وفی الدلال والسمساریجب أجرالمثل، وما تواضعوا علیہ أن فی کل عشرة دنانیرکذا فذاک حرام علیہم. وفی الحاوی: سئل محمد بن سلمة عن أجرة السمسار، فقال: أرجوأنہ لابأس بہ وإن کان فی الأصل فاسدا لکثرة التعامل وکثیر من ہذا غیر جائز، فجوزوہ لحاجة الناس إلیہ کدخول الحمام وعنہ قال: رأیت ابن شجاع یقاطع نساجا ینسج لہ ثیابا فی کل سنة.(الدر المختار وحاشیة ابن عابدین . (رد المحتار)9/87،ط:زکریا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605108,deoband,متفرقات,حلال و حرام
07-Aug-2021,https://darulifta-deoband.com/home/ur/halal-haram/605105,دعوت کے مقصد سے اسلامی ویڈیوز بنانا؟,کیا میں دعوت کے مقصد سے اسلامی ویڈیوز بنا سکتاہوں؟ اور کیا دعوت کے مقصد سے سوشل میڈیا جیسے فیس بک ، یوٹیوب کا استعمال کرسکتے ہیں؟,"<p>بسم الله الرحمن الرحيم</p><p> </p><p>Fatwa : 1101-827/B=12/1442</p><p>&nbsp;دعوت کے مقصد سے اسلامی ویڈیوز بنانے اور سوشل میڈیا فیس بک یوٹیوب کا استعمال کرنے کی اجازت نہیں۔ اس کی اجازت کھلے طور پر ٹی وی رکھنے کی اجازت کے مرادف ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605105,deoband,متفرقات,حلال و حرام
22-Jun-2021,https://darulifta-deoband.com/home/ur/halal-haram/605093,مدرسے کی رقم رفاہی کام کے لئے بہ طور قرض استعمال کرنا,سلام مسنون کیا فرماتے ہیں علماء دین وشرع متین مسئلہ ذیل کے بارے میں ہمارے شہر میں ایک مدرسہ ہے کرونا کی وجہ سے مدرسہ تقریباً ایک سال سے بند ہے شہر میں وبا کی وجہ سے ایمبولینس کی سخت ضرورت ہے شہر کی کمیٹی نے یہ طے کیا ہے کہ مدرسہ کی کمیٹی سے دو لاکھ روپے پانچ چھ مہینے کے لئے قرض حسنہ کے طور پر لیا جائے دریافت طلب امر یہ ہے کہ کیا موجودہ حالات میں ضرورت کے پیش نظر مدرسے کی رقم قرض حسنہ کے طور پر لے سکتے ہیں یا مدرسے والے دے سکتے ہیں۔ برائے مہربانی تسلی بخش جواب عنایت فرمائیں عین نوازش ہوگی۔,"<p>بسم الله الرحمن الرحيم</p><p> </p><p>Fatwa:825-266T/sn=11/1442</p><p>&nbsp;مدارس میں جو رقوم آتی ہیں یہ یالعموم زکات اور دیگر صدقاتِ واجبہ کی ہوتی ہیں،مہتمم کی ذمے داری ہے کہ ان رقومات کو مستحق طلبہ پر تملیکا صرف کرے، اس میں سے رفاہی کام یاکسی اور مقصد سے قرض حسنہ دینا شرعا جائز نہیں ہے ۔شہر کی کمیٹی کو چاہئے کہ باہمی تعاون سے یا متعدد افراد سے کچھ کچھ رقم بہ طور قرض حسنہ حاصل کرکے ضرورت کی تکمیل کرے۔</p><p>ویشترط أن یکون الصرف (تملیکا) لا إباحة کما مرلایصرف إلی بناء نحومسجد إلخ (الدرالمختارمع الشامی3/291،ط: زکریا) ولایجوزأن یبنی بالزکاة المسجد، وکذا القناطروالسقایات، وإصلاح الطرقات، وکری الأنہاروالحج والجہاد وکل ما لا تملیک فیہ.(الفتاوی الہندیة1/ 188، مطبوعة: مکتبة زکریا،دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605093,deoband,متفرقات,حلال و حرام
15-Jun-2021,https://darulifta-deoband.com/home/ur/halal-haram/605088,حربی ملک کی مصنوعات استعمال كرنا كیسا ہے؟,کیا فرماتے ہیں علمائے عظام مندرجہ ذیل مسئلہ کے بارے میں ایک کافر ملک جو مسلمانوں سے حالت جنگ میں ہو اور اسلام و شعائر اسلام کو مٹانے کے لئے مسلسل کوشاں ہو (1)کیا ایسے ملک کی،مصنوعات کا استعمال جائز ہے جبکہ یہ بات حتمی طور پر ثابت ہو کہ مذکورہ مصنوعات سے حاصل شدہ منافع امت مسلمہ کو جانی و مالی نقصان پہنچانے میں خرچ ہوتا ہے ؟,"<p>بسم الله الرحمن الرحيم</p><p> </p><p>Fatwa : 1093-725/B=11/1442</p><p>&nbsp;ایسے ملک کی مصنوعات کا استعمال ایمانی غیرت کے خلاف ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605088,deoband,متفرقات,حلال و حرام
16-Aug-2021,https://darulifta-deoband.com/home/ur/halal-haram/605070,جھوٹی تصدیق كرواكے حكومت سے پوری رقم لینا؟,میں نے ایک مسئلہ دریافت کرنا تھا کینیڈا میں یہ قانون ہے کہ اگر کسی شہری کی اہلیہ یا گھر میں کوئی بیمار ہے تو حکومت اس شخص کو جو اُن مریضوں کی خدمت میں ہوتا ہے اُسے کچھ پیسے دیتی ہے ۔لیکن اس کے لیے یہ ہوتا ہے کہ اگر وہ شخص کسی ادارے میں کام کرتا ہے تو اس ادارے سے تصدیق کروانی ہوتی ہے کہ فلاں شخص کے گھر میں بیوی بیمار ہے اور وہ آفس نہیں آرہا بلکہ اپنی بیوی کی خدمت میں ہوتا ہے ۔ لیکن اگر وہ شخص نوکری کرتا ہے تو اُسے حکومت پیسے نہیں دیتی۔اور اگر وہ نوکری پر جاتا تو ہے لیکن کم جاتا ہے ، جلدی آجاتا ہے بیوی کی خدمت کے لیے تو حکومت پھر یہ دیکھتی ہے کہ کتنا وقت بیمار کو دیا جارہا ہے اور کتنا وقت ملازمت کی جارہی ہے ۔ پھر اُ س حساب سے اُس کے پیسے متعین کیے جاتے ہیں۔مثال کے طور پر اگر وہ نوکری پر نہیں جاتا تو بیمار کی خدمت کرنے کی وجہ سے اُسے دس ہزار ملتے ہیں اور اگر وہ نوکری پر جاتا تو ہے لیکن پورا وقت نہیں دیتا تو پھر اُسے آدھی رقم ملتی ہے ۔ اب پوچھنا یہ ہے کہ ایک کمپنی والے کہتے ہیں کہ یا تو ہم سے پوری رقم کا تصدیق نامہ لکھوا دو یا پھر رقم لو ہی نہیں، ہم یہ نہیں لکھیں گے کہ آ پ آدھا وقت ملازمت کر رہے ہیں اور آدھے وقت بیمار کی خدمت۔ یہ بتا دیں کہ اگر وہ پوری رقم چھوڑتا بھی ہے جھوٹ سے بچنے کی خاطر تو حکومت کی طرف سے تووہ حقدارہے آدھی رقم لینے کا،اُسے کیسے چھوڑ دے ؟اور اگر خدانخواستہ جھوٹ لکھتا ہے کہ اُسے پوری رقم دی جائے تو پھر یہ جھوٹ کے گناہ کے ساتھ ساتھ حکومت کی اضافی رقم بھی لے لیگا جیسے اُسے آدھا وقت بیمار کے پاس رہنے سے 7ہزار ملتے ہیں اور پورا وقت بیمار کے پاس رہنے سے دس ہزار ملتے ہیں، وہ جھوٹ بول کے لکھ لے کہ وہ پورا وقت بیمار کی خدمت کو دیتا ہے تو دس ہزار تو مل جائیں گے لیکن جو اضافی تین ہزار ملیں گے وہ تو شاید حلال نہ ہو۔ برائے کرم مسئلہ کی وضاحت فرما دیں جزاک اللہ۔ عبداللہ کینیڈا۔,"<p>بسم الله الرحمن الرحيم</p><p> </p><p>Fatwa:826-174T/sd=1/1443</p><p>&nbsp;صورت مسئولہ میں کمپنی سے جھوٹی تصدیق کرواکر حکومت سے پوری رقم لینا جائز نہیں ہوگا، جتنی رقم کا استحقاق ہو بس اتنی ہی رقم حاصل کی جاسکتی ہے اور اس کے لیے جان کار افراد سے مشورہ کرلیا جائے کہ جھوٹ سے بچتے ہوئے رقم کیسے حاصل کی جاسکتی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605070,deoband,متفرقات,حلال و حرام
30-Jun-2021,https://darulifta-deoband.com/home/ur/halal-haram/605057,كرایہ دار كا سامان، فرنیچر وغیرہ بیچ كر اس كا بقایا ٹیكس ادا كرنا؟,"حضرت اقدس مفتی صاحب ! دامت فیوضکم ہمارے شہر میں ایک بڑی ہوٹل کرایہ پر دی گئی تھی، کرایہ دار اور مالک کے درمیان پانچ سالہ کرایہ داری معاہدہ ہوا تھا، کرایہ دار اپنا کرایہ پابندی سے ادا کرتا رہا، مگر اخیر میں لاک ڈاؤن کا عذر کرتے ہوئے تین چار مہینوں کا کرایہ ادا نہیں کیا، اور ہوٹل نہ چلنے کا عذر بھی کرنے لگا، پھر پانچ سال کی مدت گزرجانے کے بعد بھی وہ مالکان سے کرایہ داری کے معاملہ کو باقی رکھنے کے لئے کہہ رہا تھا؛ مگر اس پر مالکان (پچھلے چند مہینوں کا کرایہ ادا نہ کیے جانے کی وجہ سے ) راضی نہیں تھے ، ادھر کرایہ دار ہوٹل خالی نہیں کررہا تھا، تو مالکان نے (محض کرایہ دار کا قبضہ چھڑانے کے لیے ) جھوٹ موٹ کہا کہ چھ ماہ ہم ہوٹل چلائیں گے ، آپ ہمیں چھ ماہ کے لیے ہوٹل دیدیں، اس پر جب اس نے ہوٹل حوالہ کی تو مالکان ہوٹل چلانے لگے ، اور انہوں نے ہوٹل کی بہت سی چیزوں کو تبدیل بھی کیا، اب جب چھ ماہ بعد کرایہ دار ہوٹل اپنے قبضہ میں لینے کے لیے آیا تو مالکان نے صاف انکار کردیا، اور کرایہ دار کا رکھوایا ہوا ایڈوانس (پانچ لاکھ روپے ) بھی دینے سے یہ کہتے ہوئے منع کردیا کہ ہم نے بقایا کرایہ اس ایڈوانس میں منہا کرلیا ہے ، (حقیقت بھی یہ ہے کہ کرایہ منہا کرلینے کے بعد ایڈوانس کی رقم میں کچھ نہیں بچتا !) نیز مالکان نے کرایہ دار کا ساز و سامان بھی اسے دینے سے انکار کردیا کہ تم نے ٹیکس ادا نہیں کیا تھا، اس کی بڑی رقم بھی واجب الأداء تھی؛ لہذا ہم نے تمہارا سامان ، فرنیچر، اے سی وغیرہ فروخت کرکے ٹیکس کی ادائیگی کردی ہے ۔ اب سوال یہ ہے کہ (۱) کیا ایڈوانس کی پوری رقم بقایا کرایہ کے طور پر منہا کرلینا صحیح ہے ؟ (۲) اور بغیر اجازت سامان، فرنیچر وغیرہ بیچ کر کرایہ دار کا بقایا ٹیکس ادا کردینا درست ہوا یا نہیں؟ اگر یہ عمل جائز نہ تھا تو اب کیا کیا جائے ؟ (۳) غیر شادی شدہ جوڑے کو ہوٹل کا روم کرایہ پر دینا کیسا ہے ؟ لاعلمی میں کیا حکم ہے ؟ نیز جب ہمیں اندازہ ہوکہ یہ جوڑا غیر شادی شدہ ہے ؛ تب کیا حکم ہے ؟ کیا ہوٹل مالک کے لیے کرایہ حلال رہے گا ؟ (۴) شراب ساتھ لانے والوں کو ہوٹل کا کمرہ کرایہ پر دینے کا شرعی حکم بھی واضح فرمادیں۔ براہ کرم ان سوالات کا نمبروار جواب عنایت فرمائیں۔ عربی حوالہ جات کی طرف بھی رہنمائی فرمادیں تو نوازش ہوگی۔ جزاکم اللہ خیراً کثیرا
(نوٹ : یہ استفتاء ہوٹل مالکان کی جانب سے کیا جارہا ہے ۔)","<p>بسم الله الرحمن الرحيم</p><p> </p><p>Fatwa:960-162T/L=11/1442</p><p>&nbsp;مذکورہ بالا صورت میں کرایہ دار اور مالک ہوٹل کے درمیان پانچ سال کے لئے جو معاہدہ ہوا تھا دونوں کا اس پر عمل کرنا ضروری ہے اگر مدت اجارہ کے پورے ہوجانے پر مالک اپنی دکان کرایہ دار سے واپس لینا چاہیں تو کرایے دار کو اس پر کوئی اعتراض نہیں ہونا چاہئے رہا مسئلہ لاک ڈاون میں کرایہ کی ادائیگی کا تو اگر لاک ڈاون میں دکان کرایہ دار کی تحویل اور قبضہ میں تھی اور عقد اجارہ کو فسخ نہیں کیا گیا تھا جیسا کہ سوال سے مفہوم ہورہا ہے تو مالک ہوٹل کرایہ کا حق دار ہوگا اور کرایے دار کا لاک ڈاون کا عذر قابل مسموع نہ ہوگا ،البتہ موجودہ حالات میں مسلمان جہاں بالعموم احسان وتبرع کا معاملہ کرہے ہیں وہیں پر مالکان کو بھی چاہیے کہ اپنے کرایہ دار بھائیوں کے ساتھ رعایت کا معاملہ کریں یعنی متعینہ کرایہ سے کچھ کم وصول کریں تاکہ ان کے لئے کرایہ کی ادائیگی آسان ہو اگر مالک ہوٹل ایسا کرتا ہے تو یہ اس کی طرف سے تبرع اور احسان ہوگا واضح رہے کہ اگر کرایہ دار کے ذمہ ہوٹل کا کچھ کرایہ باقی تھا اور مالک نے کرایہ دار کی جمع شدہ رقم سے ایڈوانس کے نام سے کرایہ منہا کرلیا تو شرعا اس کی تو گنجائش ہوگی اسی طرح اگر ٹیکس دینا کرایہ دار کے ذمہ تھا تو ٹیکس کی ادائیگی کے بقدر ایڈوانس رقم سے لینے کی گنجائش ہوگی اور اگر کرایہ دار رقم دینے سے انکار کرے تو اس کے سامان وغیرہ کو فروخت کرکے ٹیکس ادا کرنے کی گنجائش ہوگی۔</p><p>(2)غیرشادی شدہ لڑکے اور لڑکی کو کمرہ کرایہ پر دینے سے پہلے اگر یہ معلوم ہوجائے کہ کہ یہ دونوں غیرمحرم ہیں اور ان کا آپس میں ناجائز تعلق ہے تو ایسے جوڑے کو ہوٹل کرایہ پر دینا جائز نہ ہوگا ؛ کیونکہ اس میں ایک طرح کا تعاون علی الاثم ہوگا جس کی قرآن میں ممانعت آئی ہے ؛ البتہ اگر لاعلمی میں دیدیا ہے تو امید ہے کہ مواخذہ نہ ہو ۔اسی طرح ایسے لوگوں کو بھی کمرہ کرایہ پر دینے سے احتراز کرنا چاہیے جن کے بارے میں یہ معلوم ہوکہ وہ اس میں شراب نوشی کریں گے ۔ واضح رہے کہ دونوں صورتوں میں ان کی طرف سے ملنے والی کرایہ کی رقم پر حرمت کا حکم نہ ہوگا ۔</p><p>وتستحق بِأحد معَان ثَلَاثَة إِمَّا بِشَرْط التَّعْجِیل أَو بالتعجیل من غیر شَرط أَو بِاسْتِیفَاء الْمَعْقُود عَلَیْہِ وَإِذا قبض الْمُسْتَأْجر الدَّار فَعَلَیہِ الْأُجْرَة وَإِن لم یسکنہَا (بدایة المبتدی ص: 186) (قولہ أو تمکنہ منہ) فی الہدایة: وإذا قبض المستأجر الدار فعلیہ الأجرة وإن لم یسکن.قال فی النہایة: وہذہ مقیدة بقیود: أحدہما التمکن، فإن منعہ المالک أو الأجنبی أو سلم الدار مشغولة بمتاعہ لا تجب الأجرة.[الدر المختار وحاشیة ابن عابدین (رد المحتار) 6/ 11) فإذا ظفر بمال مدیونہ لہ الاخذ دیانة بل لہ الاخذ من خلاف الجنس علی ما نذکرہ قریبا. حاشیة رد المحتار - (ج 4 / ص 267) وقال آیضاً: تنبیہ: قال الحموی فی شرح الکنز نقلا عن العلامة المقدسی عن جدہ الاشقر عن شرح القدوری للاخصب: إن عدم جواز الاخذ من خلاف الجنس کان فی زمانہم لمطاوعتہم فی الحقوق، والفتوی الیوم علی جواز الاخذ عند القدرة من أی مال کان لا سیما فی دیارنا لمداومتہم العقوق.قال الشاعر: عفاء علی ہذا الزمان فإنہ * زمان عقوق لا زمان حقوق وکل رفیق فیہ غیر مرافق * وکل صدیق فیہ غیر صدوق.(حاشیة رد المحتار - (ج 6 / ص 445)( قولہ وجاز إجارة بیت إلخ ) ہذا عندہ أیضا لأن الإجارة علی منفعة البیت ، ولہذا یجب الأجر بمجرد التسلیم ، ولا معصیة فیہ وإنما المعصیة بفعل المستأجر وہو مختار فینقطع نسبیتہ عنہ ، فصار کبیع الجاریة ممن لا یستبرئہا أو یأتیہا من دبر وبیع الغلام من لوطی والدلیل علیہ أنہ لو آجرہ للسکنی جاز وہو لا بد لہ من عبادتہ فیہ ا ہ زیلعی وعینی ومثلہ فی النہایة والکفایة ، قال فی المنح : وہو صریح فی جواز بیع الغلام من اللوطی ، والمنقول فی کثیر من الفتاوی أنہ یکرہ وہو الذی عولنا علیہ فی المختصر ا ہ .أقول : ہو صریح أیضا فی أنہ لیس مما تقوم المعصیة بعینہ ، ولذا کان ما فی الفتاوی مشکلا کما مر عن النہر إذ لا فرق بین الغلام وبین البیت والعصیر "" فکان ینبغی للمصنف التعویل علی ما ذکرہ الشراح فإنہ مقدم علی ما فی الفتاوی .نعم علی ہذا التعلیل الذی ذکرہ الزیلعی یشکل الفرق بین ما تقوم المعصیة بعینہ وبین ما لا تقوم بعینہ ، فإن المعصیة فی السلاح والمکعب المفضض ونحوہ إنما ہی بفعل الشاری فلیتأمل فی وجہ الفرق فإنہ لم یظہر لی ولم أر من نبہ علیہ .نعم یظہر الفرق علی ما قدمہ الشارح تبعا لغیرہ من التعلیل ، لجواز بیع العصیر بأنہ لا تقوم المعصیة بعینہ ، بل بعد تغیرہ فہو کبیع الحدید من أہل الفتنة ، لأنہ وإن کان یعمل منہ السلاح لکن بعد تغیرہ أیضا إلی صفة أخری .وعلیہ یظہر کون الأمرد مما تقوم المعصیة بعینہ کما قدمناہ(رد المحتار - (ج 26 / ص 484)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605057,deoband,متفرقات,حلال و حرام
30-Jun-2021,https://darulifta-deoband.com/home/ur/halal-haram/605032,آن لائن پیسے لگاكر روزانہ كے حساب سے متعین نفع كمانا؟,Accecard.com نامی ویب سائٹ ہے جس میں اون لائن کاروبار کرنے کا آپشن ہے ان کی طرف سے دعوت ہے کی آپ ہماری کمپنی میں پیسے لگائیں روزانہ کے حساب سے آپ کا منافع آپ کو دیا جائے گا وہ پیسے سولار پینل میں صرف کرتے ہیں مثلا میں نے ۳۷۹۹میں سولار پینل کرائے پر لئے ۱۲۵واٹ کے وہ اتنی رقم میں ۹۰دنوں کے لئے مجھے کرائے پر دینگے اب اس سے روزانہ مجھے ۱۷۷روزانہ ملا کریں گے ۹۰دنوں تک تقریبا ۱۶۰۰۰کے قریب مجھے وہ پیسے ملیں گے لیکن یہ سب اون لائن ہوتا ہے اس مسئلہ کی شرعی حیثیت جاننی تھی۔,"<p>بسم الله الرحمن الرحيم</p><p> </p><p>Fatwa : 1124-735/B=11/1442</p><p>&nbsp;اس طرح متعین نفع کمانا ناجائز ہے، اور سود کی شکل ہے۔ ہمیں اس سے بچنا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605032,deoband,متفرقات,حلال و حرام
16-Aug-2021,https://darulifta-deoband.com/home/ur/halal-haram/605005,خرید وفروخت كا معاملہ ختم ہونے پر كمیشن كا حكم؟,میں پروپرٹی کا کام کرتاہوں، میرے پاس ایک پارٹی آئی اس کو گھر پسند آیا اور اس نے بیعانہ کے پیسے بھی دیدیئے ، وہ ہم نے وہ بیچنے والے کودیئے ، مکان کی رجسٹری ہوئی تھی پر اس نے انتقال نہیں کروایا تھا جو اس نے ابھی کروانا تھا، پارٹی کو جلدی گھر چاہئے تھا تو معاملہ کینسل ہوگیا ، بیعانہ مالک مکان سے لے کر پارٹی کو دیددیا ہم نے ان سے کمیشن نہیں مانگا ، دو ہفتے بعد پھر وہ پارٹی آئی اور دوبارہ وہی گھر کا بیعانہ دیا، پھر وہ پیسہ انتقال میں ٹائم لگنے کی وجہ سے پھر پیچھے ہٹ گئی ، اب ہم ان سے آدھی سے بھی کم کمیشن کی ڈیمانڈ کررہے ہیں وہ نہیں مان رہے ہیں ، ہم نے پیسے تقریباً سارے واپس کردیئے ، کیا اس سے آدھی سے بھی کم کمیشن کا پیسہ کاٹ سکتے ہیں؟ ایک مہینہ سے بھی زیادہ اس کے لیے بھاگ دوڑ کی، کیا یہ کٹوٹی حلال ہے یا حرام؟,"<p>بسم الله الرحمن الرحيم</p><p> </p><p>Fatwa:954-716/N=01/1443</p><p>&nbsp;صورت مسئولہ میں دونوں مرتبہ اگر مکان کی خرید وفروخت کا صرف وعدہ ومعاہدہ ہوا تھا اور اس کی پختگی کے لیے بیعانہ ادا کیا گیا تھا، حقیقت میں باقاعدہ ایجاب وقبول کی شکل میں مکان کی خرید وفروخت نہیں ہوئی تھی اور دونوں مرتبہ پیسے کی منتقلی کو لے کر جب بیچ میں اڑچن آئی تو وعدہ ومعاہدہ ختم کردیا گیا تو ایسی صورت میں آپ کے لیے اپنا متعینہ پورا کمیشن یا اس کا نصف لینا درست نہیں؛ کیوں کہ پروپرٹی ایجنٹ(دلال)، حسب عرف وعادت معاملہ کی تکمیل کی صورت میں کمیشن کا حق دار ہوتا ہے، معاملہ مکمل نہ ہونے کی صورت میں وہ کمیشن کا حق دار نہیں ہوتا اگرچہ اس نے ایک مہینہ یا کم وبیش مدت تک انتھک محنت وکوشش اور دوڑ ودھوپ وغیرہ کی ہو۔</p><p>اور اگر صورت واقعہ کچھ اور ہو تو پوری تفصیل لکھ کر دوبارہ سوال کرلیا جائے۔</p><p>وفی النوازل: رجل قال لدلال: ”بع ضیعتي علی أن لک من الأجر کذا“، فلم یقدر ھو علی الإتمام، فباعھا دلال آخر لیس للأول شیيء، وبہ أخذ الفقیہ أبو اللیث، قال فی المحیط: وھو الاستحسان، وعلیہ الفتوی، وھذا موافق لقول أبي یوسف فیما ذکر فی العیون: رجل دفع إلی رجل ثوبا، وقال : بعہ بعشرة، فما زاد فھو بینی وبینک، قال أبو یوسف : إن باعہ بعشرة أو لم یبعہ فلا أجر لہ وإن اتعب في ذلک، وإن باعہ باثني عشر أو أکثر أو أقل فلہ أجر مثل عملہ إذا أتعب في ذلک؛ لأنہ عمل بإجارة فاسدة، فیستحق الأجر۔ قال القاضي الإمام : وھذا أصح وبہ یفتی؛لأن الأجر مقابل بالبیع دون مقدماتہ إن کان المعقود علیہ البیع دون السعي (خلاصة الفتاوی، کتاب الإجارات، الفصل الخامس فی الاستصناع والاستیجار علی العمل، ۳:۱۲۶، ط: المکتبة الأشرفیة دیوبند)۔</p><p>﴿المادة ۵۷۷﴾:إن دوّر دلال مال، ولم یبعہ، وبعد ذلک باعہ صاحب المال، فلیس للدلال أخذ الأجرة۔ وإن باعہ دلال آخر، فلیس للأول شییٴ، والأجرة کلھا للثاني؛ لأن الدلال عادة لا یستحق الأجرة بعرض المبیع للبیع؛ بل بوقوع البیع حقیقة، وھذا استحسان مخالف للقیاس، أفتی بہ المتأخرون، واختارتہ جمعیة المجلة عملا بالعرف والعادة (شرح المجلة لسلیم رستم باز اللبناني، ۱: ۳۰۹، ط: مکتبة الاتحاد دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605005,deoband,متفرقات,حلال و حرام
04-Jul-2021,https://darulifta-deoband.com/home/ur/halal-haram/604990,بینک کے سامنے فوٹو اسٹیٹ کی دکان کرنا,میں پاکستان سے ہوں، میں فوٹو اسٹیٹ کے بزنس کے بارے میں جاننا چاہتاہوں ، ہم کسٹمروں کو زیروکس دیتے ہیں اور وہ اس کا پیسہ دیتے ہیں، مسئلہ یہ ہے کہ میری دکان ایسی جگہ پر ہے جہاں بہت سارے بینک ہیں، اور میرے کسٹمر عام طورپر بینک کے ہوتے ہیں، یعنی وہ فوٹو کاپی کراتے ہیں اور اس کا استعمال بینک میں اپنے کام میں لاتے ہیں، جیسے کہ لون، سوال یہ ہے کہ کیا میرا بزنس حرام ہے یاحلال ہے؟ تو کیا میں ان کے مسئلہ انٹریسٹ میں مدد کررہا ہوں؟,"<p>بسم الله الرحمن الرحيم</p><p> </p><p>Fatwa:861-292T/sn=11/1442</p><p>&nbsp;صورت مسئولہ میں چونکہ یہ ضروری نہیں ہے کہ دستاویزات کی کاپی ناجائز کام کے لئے ہی استعمال کی جائے ، نیز اگر کوئی کرتا ہے تو وہ اپنے اختیار سے کرتا ہے یعنی آپ کے عمل اور ناجائز کام کے درمیان فاعلِ مختار کا فعل حائل ہوتا ہے ؛ اس لئے آپ کے لئے فی نفسہ اس جگہ پر فوٹواسٹیٹ کی دکان چلانے کی گنجائش ہے ؛ باقی اگر آپ اپنی دکان کی جگہ تبدیل کرلیں یا فوٹواسٹیٹ کے بہ جائے کوئی اور کام شروع کردیں تو یہ زیادہ اچھا ہوگا ۔</p><p>(و) جاز(بیع عصیر) عنب (ممن) یعلم أنہ (یتخذہ خمرا) لأن المعصیة لا تقوم بعینہ بل بعد تغیرہ....زاد القہستانی معزیا للخانیة أنہ یکرہ بالاتفاق.(بخلاف بیع أمرد ممن یلوط بہ وبیع سلاح من أہل الفتنة) لأن المعصیة تقوم بعینہ ثم الکراہة فی مسألة الأمرد مصرح بہا فی بیوع الخانیة وغیرہا واعتمدہ المصنف علی خلاف ما فی الزیلعی والعینی وإن أقرہ المصنف فی باب البغاة. قلت: وقدمنا ثمة معزیا للنہر أن ما قامت المعصیة بعینہ یکرہ بیعہ تحریما وإلا فتنزیہا. فلیحفظ توفیقا.[الدر المختار)</p><p>(قولہ معزیا للنہر) قال فیہ من باب البغاة وعلم من ہذا أنہ لا یکرہ بیع ما لم تقم المعصیة بہ کبیع الجاریة المغنیة والکبش النطوح والحمامة الطیارة والعصیر والخشب ممن یتخذ منہ المعازف، وأما فی بیوع الخانیة من أنہ یکرہ بیع الأمرد من فاسق یعلم أنہ یعصی بہ مشکل. والذی جزم بہ الزیلعی فی الحظر والإباحة أنہ لا یکرہ بیع جاریة ممن یأتیہا فی دبرہا أو بیع غلام من لوطی، وہو الموافق لما مر وعندی أن ما فی الخانیة محمول علی کراہة التنزیہ، وہو الذی تطمئن إلیہ النفوس إذ لا یشکل أنہ وإن لم یکن معینا أنہ متسبب فی الإعانة ولم أر من تعرض لہذا اہ(الدر المختار وحاشیة ابن عابدین (رد المحتار) 9/ 561، فصل فی البیع، مطبوعة: مکتبة زکریا، دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604990,deoband,متفرقات,حلال و حرام
30-May-2021,https://darulifta-deoband.com/home/ur/halal-haram/604978,چوری كے پیسوں سے كیے گئے كاروبار كی زكات مستحقین كے لیے درست ہے یا نہیں؟,ایک آدمی نے حکومت سے چھ لاکھ ڈالر چوری کی اور پھر انہی پیسو سے حلال کاروبار شروع کیا ، اب اس پیسوں سے وہ سالانہ زکواة لوگوں کو دیتا ہے تو کیا ان لوگوں کو یہ پیسہ حلال ہے یا حرام؟,"<p>بسم الله الرحمن الرحيم</p><p> </p><p>Fatwa : 868-200T/D=10/1442</p><p>&nbsp;چوری کی ہوئی رقم مالک کو واپس کرنا لازم ہے؛ البتہ اس رقم سے کاروبار کرنے کی صورت میں جو نفع ہوا وہ نفع اس کے لئے استعمال کرنا جائز ہے اور اس کی زکاة ادا کرنی بھی لازم ہے۔ قال فی الدر: اکتسب حراما أو اشتریٰ بہ أو بدراہم المغصوبة شیئا۔ قال الکرخی ان نقد قبل البیع تصدق بالربح والا لا ․․․․․․․․ نقل الشامی قال فی التارتارخانیہ المسئلہ علی خمسة اوجہ ․․․․․․․․ قال الکرخی فی الوجہ الاول والثانی لا یطیب وفی الثلاث الاخیرة یطیب۔ وقال ابوبکر لا یطیب فی الکل، لکن الفتویٰ الآن علی قول الکرخی دفعا للحرج عن الناس الخ (الدر مع الرد: 4/244، کوئٹہ)</p><p>نفع کی کمائی کی زکاة ادا کرے اور مستحقین کے لئے اس کا لینا جائز ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604978,deoband,متفرقات,حلال و حرام
05-Aug-2021,https://darulifta-deoband.com/home/ur/halal-haram/604955,دکاندار سے چھ سو روپئے ٹرک لوڈ کرانے كے اور ٹرك والے سے پانچ سو روپئے میں معاملہ كرنا؟,"سوال 1 ہم گڈز ٹرانسپورٹ کا کام کرتے ہیں اس میں ہم دو طرح کے کام کرتے ہیں 1 کرایہ پر ٹرک وغیرہ کا کرایہ لیتے ہیں ٹرک والوں سے کرایہ طے کرتے ہیں 500 روپے اور دکاندار کو وہی ٹرک مال لوڈ کرانے کے لئے 600 میں دیتے ہیں کیا اسطرح معاملہ کرنا جائز ہے ؟
(2) اور دوسرا کام گڈز ٹرانسپورٹ میں بروکری کا کرتے ہیں وہ یہ ہے کہہ جب ٹرک والا کسی دوکاندار کا مال لوڈ کر کے آتا ہے تو اس کے پاس کرایہ نامہ کی رسید جسے ہم بلٹی پیپر کہتے ہیں اس پر کرایہ درج ہوتا ہے 500 روپے ۔ اور ہم وہ بلٹی 450 میں خرید لیتے ہیں اور وہ 450 روپے لیتا ہے کیونکہ اُس نے دوسری جگہ سے مال لوڈ کرنا ہوتا ہے اگر ایسا نا کرے اُس کو شہر کے اندر جانے اور دکاندار سے 500 روپے لینے میں کبھی 8 یا 10 گھنٹے اور کبھی سارا دن لگ جاتا ہے جس سے اس کا وقت ضائع ہوتا ہے ہم ان کو یہ سروس مہیاء کرتے ہیں ۔ان کو تو نقد 450 روپے دے دیتے ہیں اور خود شہر میں جا کر دکاندار سے پیسے لیتے ہیں، جس میں ہمارا وقت اور پیڑرول اور آدمی کی تنخواہ شامل ہے اور ہمیں دکانداروں سے 500 روپے وصول کرنے میں 2 دو دن بھی لگ جاتے ہیں کیا ہمارا اسطرح بلٹی خریدنا اور سروس چارجز لینا جائز ہے یا نہیں ؟رہنمائی فرمائیں۔","<p>بسم الله الرحمن الرحيم</p><p> </p><p>Fatwa : 996-301T/D=12/1442</p><p>&nbsp;(۱) دکاندار سے چھ سو روپئے ٹرک لوڈ کرانے کا کرایہ طے کرنا جائز ہے خواہ آپ ٹرک والے سے پانچ سو میں کرایہ کا معاملہ طے کریں آپ کا معاملہ دکاندار سے درست ہے اور اضافی رقم لینا جائز ہے۔</p><p>(۲) یہ صورت جائز نہیں ٹرک والے سے بلٹی پیپر کم دام میں خریدنا جائز نہیں یہ درحقیقت اس رقم کا سودا ہے جو ٹرک والے کی دکاندار کے ذمہ لازم ہے قرض کی رقم کم قیمت پر صاحب قرض کے علاوہ کسی دوسرے کا خریدنا جائز نہیں ہے۔</p><p>البتہ اگر قرض وصول کرنے کا حق الخدمت طے کرکے آپ الگ سے لے لیں اور جو رقم قرض کی وصول ہو وہ پوری کی پوری ٹرک والے کو ادا کردیں خواہ وصول کرنے کے بعد۔ یا وصول کرنے سے پہلے بھی اپنی طرف سے بطور قرض ٹرک والے کو دیدیں پھر جب دکاندار سے قرض وصول ہوجائے تو اپنا ٹرک والے کو دیا ہوا قرض اس سے چُکتا کرلیں۔ یہ صورت جائز ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604955,deoband,متفرقات,حلال و حرام
31-May-2021,https://darulifta-deoband.com/home/ur/halal-haram/604847,سکن گرافٹنگ اور کیمکل پیلز كا حكم,اگر کسی مسلمان لڈکی کے جسم پر کسی نامحرم کی نظر پڈھ جاتی ہے تو کیا وہ سکن گرافٹنگ یا ککیمکل پیلز کے ذریعہ کیا اپنے جسم کی جلد نکلوا سکتی ہیں؟ کیونکہ بے حیائی کی وجہ سے تو اس کا جسم جہنم کے حوالے ہوگا ہی اس تدبیر سے شاید نہ ہو؟ کیونکہ نئی جلد واپس اگ جاے َگی۔,"<p>بسم الله الرحمن الرحيم</p><p> </p><p>Fatwa : 892-647/D=10/1442</p><p>&nbsp;سکن گرافٹنگ یا کیمیکل پیلز کے ذریعہ جسم کے جلد کو نکلوانے کی ضرورت نہیں، شریعت سے اس کی اجازت نہیں ہے۔ نامحرم کی نظر پڑ جانے سے بس للہ تعالی سے توبہ استغفار کرلے اور آئندہ مکمل پردہ کا اہتمام کرے تاکہ کسی نامحرم کی نظر نہ پڑے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604847,deoband,متفرقات,حلال و حرام
31-May-2021,https://darulifta-deoband.com/home/ur/halal-haram/604844,كیا كھال ہبہ كرنادرست ہے؟,اگر کسی لکی کا کسی حالیہ میں سارا بدن جھلس جاے تو کیا اسے پلاسٹک سرجری کی اجازت ہے ؟ اگر اجازت ہے تو اسے پلاسٹک سرجری کروانے کے لیے کسی اور لڑکی کی جلد درکار ہوگی؟ تو اس صورت میں کیا سکن ڈونیشن جائز ہوگا؟,"<p>بسم الله الرحمن الرحيم</p><p> </p><p>Fatwa : 893-227T/D=10/1442</p><p>&nbsp;(۱) بدن جھلس جانے کی صورت میں پلاسٹک سرجری کی اجازت ہے اسی لڑکی کے جسم کے صاف حصے سے کھال لے کر سرجری کردی جائے یا پھر دوا یا دوسری تدبیر سے علاج کیا جائے۔</p><p>(۲) کسی دوسرے انسان کی کھال سے علاج کرنا جائز نہیں۔ کیونکہ انسان کو اللہ تعالی نے تمام اعضاء کے ساتھ مکرم اور قابل احترام بنایا ہے ایک انسان کے لئے دوسرے انسان کے کھال بال دانت ہڈی کسی بھی چیز کا استعمال کرنا جائز نہیں نہ ہی اس کا ڈونیشن کرنا جائز ہے نہ ہی قیمت دے کر خریدنا جائز ہے۔ ارشاد خداوندی ہے: ولقد کرمنا بنی آدم ہم نے اولاد آدم کو مکرم بنایا ہے۔ لقد خلفنا الانسان فی احسن تقویم (التین) ہم نے انسان کو اچھے سانچے (نقشہ) میں بنایا ہے۔ پس انسان کے اعضاء کا لین دین کرنا اس کی خریدو فروخت کرنا جائز نہیں ہے۔</p><p>حالت اضطراری میں حرام چیز کھانے کی اجازت ہے لیکن انسان کا گوشت کھانا ایسی حالت میں بھی جان بچانے کے لئے جائز نہیں۔</p><p>قال فی شرح السیر الکبیر: والآدمی محترم بعد موتہ علی ما کان علیہ فی حیاتہ فکما لا یجوز التداوی بشیء من الآدمی الحیّ اکراماً لہ کذالک لا یجوز التداوی بعضو المیت قال رسول اللہ صلی اللہ علیہ وسلم: کسر عظم المیت ککسر العظم الحیّ (ج: 1/90)</p><p>قال الشامی: قولہ شعر الانسان لا یجوز الانتفاع بہ الخ۔ وفی البدائع: ولو سقط سنّہ یکرہ ان یاخذ سنّ میت فیسدّہا مکان الاول بالاجماع وکذا یکرہ ان یعید تلک السنّ المساقطة مکانہا الخ ج: 2/536۔ (جواہر الفقہ: 7/62-63 )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604844,deoband,متفرقات,حلال و حرام
01-Jul-2021,https://darulifta-deoband.com/home/ur/halal-haram/604838,قرض کے بدلے اسی قدر سود کی رقم استعمال کرنا؟,قرض واپس نہ ملنے کی صورت میں قرض چھوڑ دیا گیا اب قرض کے بدلے اپنے ہی سود سے قرض کی رقم کا استعمال کرنا کیسا ہے ؟,"<p>بسم الله الرحمن الرحيم</p><p> </p><p>Fatwa : 1015-714/D=11/1442</p><p>&nbsp;(۱) قرض چھوڑ دینے کی صورت میں وہ معاف ہوگیا جس کا اجر و ثواب آپ کو ملے گا ان شاء اللہ۔</p><p>(۲) لیکن قرض کے بدلے اسی قدر سود کی رقم استعمال کرنا آپ کے لئے جائز نہیں کیونکہ سود کی رقم حرام ہوتی ہے۔ ہاں اگر آپ مستحق زکاة اور غریب ہیں تو دوسرے کے سود کی رقم محتاجی کی وجہ سے استعمال کرنے کی گنجائش ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",604838,deoband,متفرقات,حلال و حرام
