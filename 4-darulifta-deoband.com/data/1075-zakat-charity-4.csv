issued_at,link,title,question,answer,fatwa_number,dar_ul_ifta,category_level_1,category_level_2
09-Nov-2021,https://darulifta-deoband.com/home/ur/zakat-charity/607005,ایک تولہ سونے کے ساتھ روپیے پیسے بھی ہوں تو کیا زکاۃ واجب ہوگی؟,"سوال : کیا فرماتے ہیں مفتیان کرام اس مسئلہ کے بارے میں مسئلہ بتانے سے پہلے آپ سے بہت ہی زیادہ مؤدبانہ درخواست ہے کہ اس مسئلہ کے بارے میں مکمل طور پر تفصیلی رہنمائی فرمائیں کیونکہ اس کا حل کرنا بہت اہم اور ضروری ہے مسئلہ: عابد کی شادی2011 اپریل میں ہوئی ہے شادی میں عابد کی بیوی کو اس کی ماں کے گھر سے ( یعنی میکے سے ) ایک تولہ سونے کا زیور اور چاندی کی ایک پایل ملی جو تقریباً ایک تولہ کی یا اس سے تھوڑا زیادہ کی ہے اور عابد کے گھر سے (یعنی سسرال سے ) دو تولہ سونے کا زیور ملا- یعنی سب ملا کر عابد کی بیوی کے پاس شادی کے بعد سے تین تولہ سونے کا زیور اور ایک تولہ یا اس سے تھوڑا زیادہ کی چاندی ہے اور کوئی روپیہ وغیرہ نہیں ہے کیونکہ وہ خاتون خانہ ہے - اور اس وقت2011میں عابد ماہانہ3000تنخواہ پر کام کرتا تھا اور 2012 میں ایک سال پورا ہونے سے تین مہینے پہلے عابد کی ماہانہ تنخواہ 5000ہوگء تھی تو کیا اس صورت مسئلہ میں عابد کی بیوی پر سال پورا ہونے پر زکوٰة واجب ہوگی یا نہیں؟ کیونکہ عابد کا کہنا ہے کہ اس کی معلومات کے مطابق ساڑھے سات تولہ سونا ہونے پر یا ساڑھے باون تولہ چاندی ہونے پر زکوٰة واجب ہوتی ہے اور آمدنی کا بھی اعتبار ہوتا ہے اور نہ عابد نے اور نہ اس کی بیوی نے ان تمام سالوں میں جو گزر چکا ہے زکوٰة نکالا ہے عابد اور اس کی بیوی کا کہنا ہے کہ اب کچھ لوگ کہتے ہیں کہ آپ لوگوں پر زکوٰة دینا واجب ہے کیونکہ آپ لوگوں پر نصاب پورا ہوتا ہے اور کچھ لوگ کہتے ہیں کہ زکوٰة دینا واجب نہیں ہے نصاب پورا نہیں ہوتا ہے اور عابد کی آمدنی بھی کم ہے اور دو بچے بھی ہیں ایک آٹھ سال کا اور ایک پانچ سال کی عابد کی آمدنی2012 اور2013 میں5000 تھی اور2014 میں5325 تھی اور2015 میں6000تھی اور2016 سے لیکر 2018 تک تینوں سال 7825 تھی اور2019 اور2020 میں 8325 تھی اور2021 میں لاک ڈاؤن کی وجہ سے 5000 اور اس وقت عابد 80,000 تک کا قرض دار ہے ڈھائی تین سال سے _ اور عابد اور اس کی بیوی یہ تمام اپنے احوال اور مسئلہ تفصیل سے اس لیے نہیں بتارہے ہیں کہ ان دونوں کو زکوٰة دینے یا نکالنے کے بارے میں کوئی نرمی یا رعایت یا حیلہ چاہیے اور نہ ہی اپنے احوال لوگوں کے سامنے بیان کر کے کوئی ہمدردی اور مدد چاہیے بلکہ اس لیے ایک ایک بات بتارہے ہیں تاکہ مسئلہ جاننے اور معلوم کرنے میں کسی بھی قسم کی کوئی کمی بیشی یا باریکی نہیں رہ جائے جو آخرت میں قابل مواخذہ بنے اور دربار باری تعالیٰ میں شرمندگی کا باعث بنے اگر صورت مسئلہ میں عابد کی بیوی پر زکوٰة واجب ہے تو ان دس سالوں کی زکوٰة عابد یا اس کی بیوی کس طریقے سے ادا کرینگے ۔ کیا ہر سال کی زکوٰة اس سال کی قیمت کے اعتبار سے ادا کرینگے یا اس وقت جو سونے چاندی کی قیمت چل رہی ہے اس کے اعتبار سے ادا کرینگے - کیا پوری زکوٰة ایک ساتھ ادا کرینگے یا اپنی طاقت کے مطابق تھوڑا تھوڑا - معزز مفتیان کرام: آپ حضرات سے مؤدبانہ درخواست ہے کہ اس مسئلہ کے بارے میں مکمل طور سے تفصیلی جواب دیکر عنداللہ ماجور ہوں_ مسئلہ ۲ : زکوٰة نہیں دینے کے لیے کچھ حضرات جو حیلہ کرتے ہیں کہ چاندی یا سونے کا مالک اپنے نابالغ یا بالغ بچوں کو بنادیتے ہیں چھ ماہ یا کچھ وقت یا مہینوں کے لیے تو کیا اس طرح کے جو سب حیلے ہیں زکوٰة سے بچنے کے لئے تو کیا یہ جائز ہے یا نا جائز ہے اور یہ جو کہتے ہیں صاحب نصاب لوگ کہ ہمارے اوپر قرض ہیں اس لیے ہم پر زکوٰة واجب نہیں ہے بلکہ پہلے قرض ادا کرنا ہے پھر زکوٰة دینا واجب ہے ورنہ معاف ہے کیا یہ ؟مسئلہ صحیح ہے ؟ کیا قرض دار پر واقعی زکوٰة معاف ہے ؟ ۳ : کیا فرماتے ہیں مفتیان کرام اس مسئلہ کے بارے میں کہ آج کے دور میں اکثر لوگ کہتے ہیں کہ جس کے پاس ایک تولہ سونا ہے اور سو روپیہ ہے اس پر سال پورا ہونے پر زکوٰة واجب ہوتی ہے جو کہ آج کل بہت سے لوگوں کے پاس ہے کیونکہ اس وقت ایک تولہ سونے کا بھاؤ 45,000 روپے کے اوپر ہے اور ایک تولہ چاندی کا بھاؤ 600 روپیہ ہے اس صورت کے اعتبار سے ساڑھے باون تولہ چاندی کا نصاب بنتا ہے اس لیے کہ ساڑھے باون تولہ چاندی کا قیمت کے اعتبار سے اندازہ لگایا جائے تو 32,000 میں آجاتی ہے تو کیااس اعتبار سے جن کے پاس ایک تولہ سونا اور روپیہ ہے تو اس پر زکوٰة واجب ہوگی یا نہیں ؟ برائے مہربانی تفصیلی رہنمائی فرمائیں عین نوازش ہوگی ۔","<p>بسم الله الرحمن الرحيم</p><p> </p><p>Fatwa : 308-43T/B=04/1443</p><p>&nbsp;شوہر جناب عابد صاحب جس قدر تنخواہ پاتے ہیں سالانہ تمام اخراجات کے بعد اگر ان کے پاس ساڑھے باون (52.5) تولہ چاندی کی مالیت کے برابر رقم بچتی ہے تو ان پر زکاة واجب ہوگی۔ مگر سوال سے یہ معلوم ہوتا ہے کہ ان کے پاس نصاب بھر رقم سالانہ نہیں بچتی ہے؛ بلکہ تنخواہ ختم ہوجاتی ہے اور مزید قرض لینا پڑتا ہے یہاں تک کہ اب لاک ڈاوٴن کی وجہ سے 80,000 ہزار اُن پر قرض بھی ہوگیا ہے، تو جناب عابد صاحب پر زکاة واجب نہیں۔ رہا اُن کی بیوی کا مسئلہ تو چونکہ ان کے پاس میکہ سے ملے ہوئے تین تولہ سونے کا زیور، اور ایک تولہ سے کچھ زیادہ چاندی کا زیور ہے تو دونوں کی مالیت اکٹھا ملائی جائے گی، اس صورت میں دونوں کی مالیت ساڑھے باون (52.5) تولہ چاندی کی مالیت سے زیادہ ہوجائے گی اس لئے ان پر زکاة واجب ہوگی۔ جب کسی کے پاس صرف سونا ہو اور نصاب سے کم ہو اور اس کے ساتھ چاندی یا نقد نہ ہو جب زکاة واجب نہیں ہوتی۔ لیکن اگر تھوڑا سونا ہو اور تھوڑی چاندی ہو تو پھر دونوں کی قیمت ملائی جائے گی اگر نصاب کے بقدر پہونچتی ہے توزکاة واجب ہوگی۔ اسی طرح اگر کسی کے پاس ایک تولہ سونا ہے اور سو (100) روپئے نقد ہیں تو بھی دونوں کی مالیت ملائی جائے گی اور بقدر نصاب پہونچ جائے تو زکاة واجب ہوگی۔ اگر صاحب نصاب کے پاس اتنا قرض ہے کہ اسے منہا کیا جائے تو نصاب باقی نہیں رہتا تو اس پر زکاة واجب نہ ہوگی۔ زکاة سے بچنے کے لئے یہ حیلہ کرنا کہ چار چھ مہینے کے لیے اپنے کسی عزیز کی تحویل میں دینا جائز نہیں۔ اللہ تعالی کو سب کی نیتوں کا حال معلوم ہے، غالباً آپ کے تمام سوالات کا جواب آگیا، اگر کوئی بات تشنہ رہ گئی ہو تو دوبارہ پوچھ سکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",607005,deoband,عبادات,زکاة و صدقات
01-Nov-2021,https://darulifta-deoband.com/home/ur/zakat-charity/606931,کیا شیعہ کو زکات دے سکتے ہیں؟,سوال : میرے چچا جو کے شیعہ ہیں انکا بیٹا جس کی 3بیٹیاں ہیں اس کی نوکری بھی سیٹ نہیں اسے نوکری کیلئے بائیک کی ضرورت ہے جس سے وہ اپنے بچے اور گھر کے لیے آمدن کا بندوبست کرسکے ۔ کیا اسے نوکری کیلئے بائیک زکوٰة کے پیسوں سے دلواسکتے ہیں؟ کہ وہ اپنا اور بچوں کا کچھ بندوبست کرلے ۔ رہنمائی فرمائیں۔ جزاک اللہ,"<p>بسم الله الرحمن الرحيم</p><p> </p><p>Fatwa : 278-221/B=03/1443</p><p>&nbsp;شیعہ اثنا عشری باتفاق علماء اپنے عقائد باطلہ کی وجہ سے کافر ہیں، اس لئے ان کو زکاة دینے سے زکاة ادا نہیں ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606931,deoband,عبادات,زکاة و صدقات
01-Nov-2021,https://darulifta-deoband.com/home/ur/zakat-charity/606878,کیا مہمان کی ضیافت صدقہ ہے؟,سوال : نفلی صدقہ اور ضیا فت میں کیا فرق ہے ؟,"<p>بسم الله الرحمن الرحيم</p><p> </p><p>Fatwa : 266-212/B=03/1443</p><p>&nbsp;صدقات واجبہ کے علاوہ آدمی کچھ کسی کو ہبہ کرتا ہے، ہدیہ، تحفہ دیتا ہے، کسی کو کھلاتا پلاتا ہے، کسی غریب و محتاج کو دیتا ہے، یا انھیں کھلاتا پلاتا ہے، یا نقد دیتا ہے، یہ سب نفلی صدقہ میں داخل ہے، کسی مہمان کی ضیافت میں جو کھلاتا پلاتا ہے یہ بھی نفلی صدقہ میں داخل ہے، ان سب امور پر آدمی کو صدقہ کرنے کا اجر و ثواب ملے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606878,deoband,عبادات,زکاة و صدقات
01-Nov-2021,https://darulifta-deoband.com/home/ur/zakat-charity/606872,کیا ہیرے سے بنے ہوئے زیورات پر زکاة نہیں؟,سوال : کیا فرماتے ہیں علمائے دین اس مسئلہ کے بارے میں کہ کوئی ہیرے کے زیور خریدے اور ساتھ ہی یہ بھی نیت ہو کہ ضرورت کے وقت اسے بیچ کر قیمت کام میں لائیں گے ، تو کیا اس زیور پر زکوٰة واجب ہوگی؟,"<p>بسم الله الرحمن الرحيم</p><p> </p><p>Fatwa : 261-208/B=03/1443</p><p>&nbsp;خالص ہیرا اور صرف ہیرے سے بنے ہوئے زیورات پر زکاة واجب نہیں ہے، نیز اگر خریدتے وقت بیچنے کی پختہ نیت نہ ہو؛ بلکہ یہ نیت ہو کہ ضرورت کے وقت اسے بیچ کر قیمت کام میں لائیں گے تب بھی ہیرے کے زیور پر زکاة واجب نہیں ہے؛ البتہ ہیرا یا اس کے زیورات تجارت کے لیے ہوں، تو ان پر تجارت کی وجہ سے زکاة واجب ہوگی۔</p><p>قال فی الدر: (لا زکاة في الّلآلي والجواہر) وإن ساوت ألفاً اتفاقاً، (إلاّ أن تکون للتّجارة)، والأصل أن ماعدا الحجرین والسّوائم إنّما یزکّی بنیة التجارة بشرط عدم المانع الموٴدي إلی الثني، وشرط مقارنتہا لعقد التجارة وہو کسب المال بالمال بعقد شراء أو إجارة أو استقراض۔ (الدر مع الرد: 3/194، ط: زکریا دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606872,deoband,عبادات,زکاة و صدقات
01-Nov-2021,https://darulifta-deoband.com/home/ur/zakat-charity/606846,صدقے کی نیت سے نکالی گئی رقم مسجد میں دینا؟,سوال : اگر 10 روپے صدقہ کی کسی نے نیت کی تو وہ مسجد میں دے سکتا ہے کہ نہیں ؟,"<p>بسم الله الرحمن الرحيم</p><p> </p><p>Fatwa:2-10/D-Mulhaqa=3/1443</p><p>&nbsp;اگر صدقہ نافلہ کی نیت کی تھی، تومسجد میں دے سکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606846,deoband,عبادات,زکاة و صدقات
23-Oct-2021,https://darulifta-deoband.com/home/ur/zakat-charity/606730,کیا مقروض پر بھی زکات ہے؟,"میں نے 150,000روپے کاروبار میں لگائے ہوئے ہیں اس کا منافع کبھی تین ماہ، کبھی چار ماہ،کبھی چھ ماہ میں ملتا ہے ، 15,000 روپے ایک اور جگہ لگائے ہوئے ہیں، اس کا کچھ نہیں پتا، اب تک اس کا منافع نہیں ملا،اور 25,000 روپے سالانہ کا تکافل (پاک قطر ) لیا ہوا ہے ، جس کی تین اقساط بھر چکا ہوں۔اس کے علاوہ میری ملکیت میں سونا،چاندی،نقدی ، بینک بیلنس یازائد کوئی سامان کچھ بھی نہیں۔ 30,000 روپے قرض دیا ہوا ہے ، لیکن معلوم نہیں کب ملے اور 14,000روپے قرض لیا ہوا ہے ۔ میری تنخواہ 24,000روپے ٹیوشن فیس جوکہ کبھی کم کبھی زیادہ ہوتی رہتی ہے (اندازً 15,000 سے 18,000 روپے )ہے ۔معلو م یہ کرنا کہ کیا مجھ پر زکوة واجب ہے یا نہیں،برائے مہربانی رہنمائی فرمائیں۔","<p>بسم الله الرحمن الرحيم</p><p> </p><p>Fatwa : 233-170/B=03/1443</p><p>&nbsp;چودہ ہزار جو آپ نے قرض لیا ہے اسے منہا کرنے کے بعد آپ کے پاس نصاب سے بہت زیادہ رقم بچتی ہے لہٰذا قرض کی رقم کو نکال کر باقی رقم پر آپ کے ذمہ زکاة واجب ہے۔ جو رقم تیس ہزار قرض دے رکھی ہے اگر اس کے ملنے کی امید ہے تو ملنے کے بعد اس کی زکاة نکالنی ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606730,deoband,عبادات,زکاة و صدقات
19-Oct-2021,https://darulifta-deoband.com/home/ur/zakat-charity/606702,قبرستان کے کاموں کے لیے زکاة کا استعمال کرنا,قبرستان کی زمین برابر نہیں ہے ، اس کو برابر کرنے کی ضرورت ہے ، تو کیا اس کے لیے زکاة کا پیسہ استعمال کرسکتے ہیں ؟ اسی طرح قبرستان کی دیگر ضرورت چہاردیواری کرنے میں زکاة کا پیسہ استعمال کرسکتے ہیں؟,"<p>بسم الله الرحمن الرحيم</p><p> </p><p>Fatwa : 198-145/B=03/1443</p><p>&nbsp;قبرستان کی زمین ہموار کرنے کے لئے یا قبرستان کی دیگر ضرریات کے لئے زکاة کا پیسہ استعمال کرنا جائز نہیں۔ زکاة کا پیسہ غریب کے ہاتھ میں دے کر اسے مالک بنانا ضروری ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606702,deoband,عبادات,زکاة و صدقات
21-Oct-2021,https://darulifta-deoband.com/home/ur/zakat-charity/606606,سونے کے پرانے سامان کی زکوة کیسے ادا کی جائے ؟,بعد سلام عرض ہے کہ میرے پاس سونے چاندی کے زیور کی دکان اور دکان پر بہت سارے لوگ آتے ہیں اپنا زیوروزن کراتے ہیں اور اس پر جو زکات عائد ہوتی اسکے بارے میں پوچھتے ہیں. جبکہ لوگوں کے پاس موجودہ سامان کی قیمت نئے سامان کے مقابلہ کافی کم ہوتی ہے . ایسی صورت میں پرانے سامان کی مالیت موجودہ نئے سامان کے حساب سے طے کی جائے گی یا پرانے سامان کے حساب سے ؟,"<p>بسم الله الرحمن الرحيم</p><p> </p><p>Fatwa : 194-169/M=03/1443</p><p>&nbsp;ادائیگی کے وقت پرانے زیورات کی جو قیمت فروخت بازار میں ہو اس کے اعتبار سے زکاة واجب ہے۔ اگر نئے سونے کی قیمت کے اعتبار سے زکاة نکال دی جائے تو بلاشبہ یہ بھی جائز و درست ہے؛ بلکہ انفع للفقراء ہونے کی وجہ سے یہ بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606606,deoband,عبادات,زکاة و صدقات
28-Sep-2021,https://darulifta-deoband.com/home/ur/zakat-charity/606308,کیا غیر مسلموں کو زکوة بھی دی جاسکتی ہے یا صرف نفلی صدقات؟,کیا ہم اپنے محلہ میں بہت ضرورت مند جس کی مدد کرنے والا کو نہ ہو ایسے کافر کو زکوة و نفلی صدقات دیے سکتے ہیں ؟ ان کو دینے سے کیا ہماری زکوةادا ہو جائے گی ؟ برائے مہربانی رہنمائی فرما دیجئے ۔ جزاک اللہ خیرا,"<p>بسم الله الرحمن الرحيم</p><p> </p><p>Fatwa : 159-69/SN=02/1443</p><p>&nbsp;غیر مسلم کو زکاة کی رقم دینا جائز نہیں ہے، ا س سے زکاة ادا نہ ہوگی؛ ہاں نفلی صدقہ ضرورت مند غیر مسلموں کو دے سکتے ہیں۔ وأما أہل الذمّة لا یجوز صرف الزکاة إلیہم بالاتفاق، ویجوز صرف التطوع إلیہم بالإتفاق الخ (تاتارخانیہ: 3/212، مطبوعہ: زکریا)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606308,deoband,عبادات,زکاة و صدقات
03-Oct-2021,https://darulifta-deoband.com/home/ur/zakat-charity/606239,جس بہن کو وراثت نہیں دی، کیا اسے زکاۃ دے سکتے ہیں؟,اگر ایک شخص اپنے باپ کی میراث سے بہنوں کو کچھ نہ دے اور تمام ورثہ ہڑپ کر جائے تو کیا بعد میں اگر اپنی بہنوں کو زکوة دینا چاہے ، جبکہ وہ مستحق بھی ہوں، تو کیا وہ زکوة دے سکتا ہے ؟,"<p>بسم الله الرحمن الرحيم</p><p> </p><p>Fatwa:157-115/N=2/1443</p><p>&nbsp;آدمی اپنی زکوة کسی بھی مستحق کو دے سکتا ہے، مستحق بہن یا بھائی ہی کو دینا ضروری نہیں؛ جب کہ والد یا والدہ کے ترکہ میں سے بہن کو اُس کا وراثتی حصہ دینا لازم وضروری ہے؛ لہٰذا صورت مسئولہ میں بھائی کو چاہیے کہ اپنی بہن کو اس کا وراثتی ادا کرے خواہ وہ اپنی زکوة کسی بھی مستحق کودے اگرچہ مستحق زکوة بہن کو بھی زکوة دینا جائز ہے۔</p><p>قال اللّٰہ تعالی: ﴿إنما الصدقت للفقراء والمساکین الآیة﴾ (سورة التوبة، رقم الآیة:۶۰)۔</p><p>(و) لا إلی (غني) یملک قدر نصاب فارغ عن حاجتہ الأصلیة من أي مال کان إلخ،……(و)لا إلی (بنی ھاشم)إلخ (الدر المختار مع رد المحتار، کتاب الزکاة، باب المصرف، ۳: ۲۹۵-۲۹۹، ط: مکتبة زکریا دیوبند، ۶: ۱۰۰ - ۱۰۷، ت: الفرفور، ط: دمشق)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606239,deoband,عبادات,زکاة و صدقات
05-Sep-2021,https://darulifta-deoband.com/home/ur/zakat-charity/606137,بھائی کو فیس کے لیے زکاۃ کی رقم دینا؟,میں سرکاری نوکری کرتا ہوں،میرے چار بھائی ہیں اُن میں سب سے چھوٹا بھائی ابھی پڑھتا ہے ،میرے دو بھائی کام تو کرتے ہیں لیکن آمدنی بہت محدود ہے ،والد صاحب کی آمدن کا کوئی ذرائع نہیں ہے اس لئے چھوٹا بھائی کو میں پڑھنے کے لئے خرچ دیتا ہوں، اس سال اُن کا داخلہ کسی کوچنگ میں کرنا ہے اس کے لئے خطیر رقم کی ضرورت ہے ،جس کو میں ہی دوں گا،،کیا میں زکوة کی رقم سے اپنے بھائی کی فیس دے سکتا ہوں؟,"<p>بسم الله الرحمن الرحيم</p><p> </p><p>Fatwa : 75-51/H=01/1443</p><p>&nbsp;آپ کا چھوٹا بھائی اگر مستحق و مصرف زکاة ہے اور آپ اس کو اپنی زکاة کی رقم اتنی دیدیں کہ وہ صاحب نصاب نہ بنے اور وہ اس رقم پر قبضہ کرکے اپنی فیس کی ادائیگی اس سے کردے تو آپ کی زکاة بھی اداء ہوجائے گی اور اس کا فیس میں دینا بھی درست ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606137,deoband,عبادات,زکاة و صدقات
26-Sep-2021,https://darulifta-deoband.com/home/ur/zakat-charity/606100,قرض کی رقم پر ذکواة کس کے ذمے ہے، دینے والے پر یا لینے والے پر؟,میں نے بیٹی کی شادی کے لئے سات سال پہلے اپنے بھتیجے سے دس لاکھ روپئے قرض حسنہ حاصل کیا۔ اور اب انشاء اللہ ادا کروں گا۔ اب چونکہ قرض دی گئی رقم پربھی ذکواة واجب ہوتی ہے، میں چاہتا ہوں کہ سات سال کی ذکواہ کا حساب کرکے وہ بھی ادا کروں ۔کیا ایسا کرنا درست ہوگا۔ براہ کرم جواب سے نوازیں۔,"<p>بسم الله الرحمن الرحيم</p><p> </p><p>Fatwa : 30-28/B=02/1443</p><p>&nbsp;قرض کی زکاة آپ کے ذمہ واجب نہیں، وہ آپ کے بھتیجے کے ذمہ واجب ہے، لہٰذا آپ کو حساب کرکے ادا کرنے کی ضرورت نہیں ہے۔ آپ تو دس لاکھ روپئے پورے اپنے بھتیجے کو دیدیں، وہ خود ہی سات سال کی زکاة نکالے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606100,deoband,عبادات,زکاة و صدقات
26-Sep-2021,https://darulifta-deoband.com/home/ur/zakat-charity/606071,زکوٰة کے پيسوں سے راستہ بنانا,ہمارا گھر ایک پہاڑ پر ہے ، جہاں دوسرے لوگ بھی رہتے ہیں۔ ہمارے گھر کی طرف جو راستہ ہم استعمال کرتے ہیں وہ بہت برا ہے کہ بوڑھے اور مریض لوگ بہت مشکل سے چلتے ہیں۔ کیا ہم زکوٰة کو اپنا راستہ درست کرنے کے لیے استعمال کر سکتے ہیں؟,"<p>بسم الله الرحمن الرحيم</p><p> </p><p>Fatwa : 27-26/B=02/1443</p><p>&nbsp;زکاة کی رقم کسی عام غریب کو تصدق کرنا ضروری ہے، رفاہ عام کے اندر لگانا جائز نہیں۔ راستہ کو ہموار کرنے میں زکاة کی رقم خرچ کرنا جائز نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",606071,deoband,عبادات,زکاة و صدقات
02-Nov-2021,https://darulifta-deoband.com/home/ur/zakat-charity/605972,کیا ترکہ میں زکاۃ واجب ہوتی ہے؟,میری والد صاحب کا ۲۰۲۰-۴-۲۵کو انتقال ہوگیا تھا۔ اُن کا سامان ابھی تک ہم نے کھولا نہیں ہے۔ جب وہ سامان کھولیں تو جو پیسے اور زیورات ہوں گے تو اس کی گزشتہ سال اور اس سال کی زکاة کیسے ادا کی جائیگی۔ نوٹ:- ہم ۲بھائی اور ۳بہنیں ہیں۔,"<p>بسم الله الرحمن الرحيم</p><p> </p><p>Fatwa:22-60T/sn=3/1443</p><p>&nbsp;صورت مسئولہ میں اگر آپ کے والد صاحب پر انتقال سے پہلے زکات واجب تھی اور انہوں نے اداء نہیں کی تھی اور نہ اس کی ادائے گی کی وصیت کی تھی ، تو ان کے ترکہ سے ورثاء پر ان کی زکات کی ادائے گی واجب نہیں ہے؛ ہاں اگر ورثاء باہمی رضامندی سے اداء کردیں تو امید ہے کہ والد صاحب ماخوذ نہیں ہوں گے ۔</p><p>قال الحصکفی: (وأما دین اللہ تعالی فإن أوصی بہ وجب تنفیذہ من ثلث الباقی وإلا لا۔ قال ابن عابدین: (قولہ وأما دین اللہ تعالی إلخ) محترز قولہ من جہة العباد وذلک کالزکاة والکفارات ونحوہا قال الزیلعی فإنہا تسقط بالموت فلا یلزم الورثة أداوٴہا إلا إذا أوصی بہا؛ أو تبرعوا بہا ہم من عندہم، لأن الرکن فی العبادات نیة المکلف وفعلہ، وقد فات بموتہ فلا یتصور بقاء الواجب اہ وتمامہ فیہ۔ ( الدر المختار مع رد المحتار : ۴۶۰/۶، دار الفکر، بیروت )</p><p>اور ترکہ کی تقسیم سے پہلے ورثاء پر اس کی زکات واجب نہیں ہوتی ہے، جب تک وراثت تقسیم ہوکر ورثہ کے قبضہ میں نہ آجائے زکوٰة واجب نہ ہوگی؛ اس لیے کہ وجوب زکوٰة کے لئے ملک تام شرط ہے، پس صورت مسئولہ میں تقسیم ترکہ سے پہلے گذشتہ سالوں کی زکات ورثاء کے ذمہ واجب نہیں ہے۔ (امداد المفتیین، ص: ۳۹۷)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605972,deoband,عبادات,زکاة و صدقات
16-Aug-2021,https://darulifta-deoband.com/home/ur/zakat-charity/605773,زکوٰة کی رقم بلا تملیک مدرسہ کی تعمیر میں صرف کرنا,کیا فرماتے ہیں علماء کرام و مفتیان عظام مسئلہ ذیل کے بارے میں، گاؤں میں مدرسہ کی اشد ضرورت ہونے کی بنا پر دوسرے شہروں سے زکوة کی رقم چندہ کر کے جمع کی اور اس کی تملیک کئے بنا مدرسہ کی تعمیر کر دی، کیا اس طرح زکوة ادا ہوئی؟ اگر زکوة ادا نہیں ہوئی تھی تو اب کیا کریں جو غلطی کی تلافی ہو جائے؟ اگر بستی کے لوگوں کی وسعت نہ ہو تو کس طرح زکوة کی رقم مدرسہ میں صرف کریں، مدرسہ کے دیگر کاموں میں؟,"<p>بسم الله الرحمن الرحيم</p><p> </p><p>Fatwa:1165-930/L=1/1443</p><p>&nbsp;زکوة کی رقم کو بغیر تملیکِ شرعی کے تعمیر میں خرچ کرنے کی صورت میں زکوة ادا نہ ہوئی اور جن لوگوں نے زکوة کی رقم کو غیرمصرف میں خرچ کی ان پر ضمان واجب ہے یعنی ان پر ضروری ہے کہ اتنی رقم اپنی طرف سے مصارفِ زکوة پر خرچ کریں اور اگر لوگوں کو اس واقعہ کی پوری تفصیل بتلاکر ان سے امداد کے مد میں چندہ کرکے مصارف پر خرچ کردیں تو اس سے بھی تلافی ہوجائے گی۔ اور زکوة کی رقم کو دوسرے کاموں میں صرف کرنے کا بہتر طریقہ یہ ہے کہ طلبہ پر فیس مقرر کردی جائے اور ان میں جو طالب عالم بالغ مستحقِ زکوة ہو یا نابالغ سمجھدار ہو اور اس کے والد مستحق ہوں اس کو زکوة کی رقم دے کر فیس میں وصول کرلی جائے اس کے بعد اس رقم کا مدرسہ کے دیگر کاموں میں صرف کرنا جائز ہوجائے گا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605773,deoband,عبادات,زکاة و صدقات
05-Aug-2021,https://darulifta-deoband.com/home/ur/zakat-charity/605561,زکات کی رقم سے غریبوں کو کھانا کھلانا,مفتی صاحب امید ہے کہ آپ خیریت سے ہوں گے میرا ایک سوال ہے ہے میرے دوست کا مدرسہ ہے ، ان کے پاس زکوٰة کی رقم آتی ہے وہ بچوں پر کھانے پینے پر خرچ کرتے ہیں وہ تملیک نہیں کرتے پوچھنے پر کہتے ہیں زکات کا مقصود غریبوں پر خرچ کرنا ہے اگر ہم تملیک کریں تو بچے پیسے لے کر گھر کو چلے جائیں گے مدرسہ واپس نہیں آئیں گے ۔,"<p>بسم الله الرحمن الرحيم</p><p> </p><p>Fatwa : 990-639/SN=12/1442</p><p>&nbsp;اگر زکاة کی رقم سے کھانا پکاکر غریب مستحق زکاة طلبہ کو دے دیا جائے کہ وہ کمرے میں جاکر کھالیں تو ادائیگی زکاة کے لیے اتنی بات کافی ہے الگ سے کسی ”تملیک“ کی ضرورت نہیں ہے، طلبہ کو تیار شدہ کھانا دے دینا ہی ”تملیک“ ہے۔ واضح رہے کہ زکاة کا مقصد غریبوں پر تملیکاً خرچ کرنا ہے مطلقاً خرچ کرنا نہیں ہے۔ ویشترط أن یکون الصرف تملیکاً لا إباحةً الخ (درمختار مع رد المحتار: 3/291، مطبوعہ: مکتبہ زکریا، دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605561,deoband,عبادات,زکاة و صدقات
04-Aug-2021,https://darulifta-deoband.com/home/ur/zakat-charity/605560,سید( جس کے پاس شجرہ نہ ہو) کو زکات دینے کا حکم,مفتی صاحب میرا ایک سوال ہے کیا سید کو زکوة دے سکتے ہیں کیوکی ایک صاحب نے کہا ہے ہے کہ مفتی سعید احمد پالنپوری رحمة اللہ علیہ نے فتوی دیا ہے سید کو زکوة دے سکتے ہیں کیوں کہ ہندوستان میں سیدو کا نسب نامہ محفوظ نہیں ہے ، اس لیے سید کو زکوة دے سکتے ہیں ۔برائے کرم جواب عنایت فرمائے جزاک اللہ خیرا کثیرا,"<p>بسم الله الرحمن الرحيم</p><p> </p><p>Fatwa:989-649/SN=12/1442</p><p>&nbsp;سید کو زکات دینا شرعا جائز نہیں ہے، یہی مفتی بہ قول ہے؛ البتہ یہ ضروری ہے کہ وہ واقعتاً خاندانِ سادات میں سے ہو، اگر کسی شخص کے پاس شجرہ نسب محفوظ ہے یا پرکھوں سے اسکا خاندان سید خاندان کے طور پر مشہور ہے تو یہ بھی قرینہ سادات میں سے ہونے کا ہے۔ رہے وہ لوگ جن کے پاس نہ تو شجرہ ہے اور نہ ہی قدیم سے ان کا خاندان سید خاندان کے طور پر مشہور ہے تو پھر انھیں ”سید“نہیں کہا جاسکتا، اس طرح کے لوگ اگر اپنے کو ”سید“ کہیں یا لکھیں تو اس کا اعتبار نہ ہوگا؛ لہذا اگر کوئی شخص انھیں زکات کی رقم دے تو شرعا یہ ممنوع نہ ہوگا بہ شرطے کہ وہ غریب اور مستحق ہوں، حضرت مفتی سعید احمد صاحب پالن پوری نے تحفة الالمعی(3/574) میں جو کچھ تحریر کیا ہے،اس کا خلاصہ بھی یہی ہے کہ مشکوک ”سیدوں“ کو دینا جائز ہے، سب کو نہیں ۔</p><p>(و) لا إلی (بنی ہاشم) إلا من أبطل النص قرابتہ وہم بنو لہب، فتحل لمن أسلم منہم کما تحل لبنی المطلب. ثم ظاہر المذہب إطلاق المنع، وقول العینی والہاشمی: یجوز لہ دفع زکاتہ لمثلہ صوابہ لا یجوز نہر (و) لا إلی (موالیہم) أی عتقائہم فأرقاؤہم أولی لحدیث مولی القوم منہم.(الدر المختار وحاشیة ابن عابدین (رد المحتار) 3/ 299، مطبوعة: مکتبة زکریا، دیوبند، الہند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605560,deoband,عبادات,زکاة و صدقات
14-Jul-2021,https://darulifta-deoband.com/home/ur/zakat-charity/605547,بیوہ عورت کو زکاة دینا کیسا ہے؟,"بیوہ عورت کو زکاة دینا کیسا ہے ؟ کچھ آدمی یہ کہتے ہیں کہ بیوہ کے پاس اتنا مال ہو جاتاہے کہ خود اس پر زکاة واجب ہوجاتی ہے۔
براہ کرم، جواب دیں۔","<p>بسم الله الرحمن الرحيم</p><p> </p><p>Fatwa:875-664/N=12/1442</p><p>&nbsp;ہر بیوہ کو زکوة نہیں دی جاسکتی؛ بلکہ جو بیوہ مستحق زکوة ہو، صرف اُسے زکوة دینا جائز ہے اور جو بیوہ مستحق زکوة نہ ہو، اُسے زکوة دینا جائز نہیں اور نہ اُس کے لیے زکوة لینا جائز ہے، اور مستحق زکوة وہ ہے، جو سید خاندان سے نہ ہو اور صاحب نصاب نہ ہو، یعنی: اُس کی ملکیت میں قرضے سے فارغ بہ قدر نصاب سونا، چاندی، کرنسی، مال تجارت اور حوائج اصلیہ سے زائد پلاٹ، سازوسامان وغیرہ میں سے کچھ بھی نہ ہو۔</p><p>قال اللّٰہ تعالی: ﴿إنما الصدقت للفقراء والمساکین الآیة﴾ (سورة التوبة، رقم الآیة:۶۰)۔</p><p>(و) لا إلی (غني) یملک قدر نصاب فارغ عن حاجتہ الأصلیة من أي مال کان إلخ،……(و)لا إلی (بنی ھاشم)إلخ (الدر المختار مع رد المحتار، کتاب الزکاة، باب المصرف، ۳: ۲۹۵-۲۹۹، ط: مکتبة زکریا دیوبند، ۶: ۱۰۰ - ۱۰۷، ت: الفرفور، ط: دمشق)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605547,deoband,عبادات,زکاة و صدقات
04-Jul-2021,https://darulifta-deoband.com/home/ur/zakat-charity/605370,صدقہ نافلہ کو ذاتی استعمال میں لانا كیسا ہے؟,اگر کوئی شخص صدقہ نافلہ کو ذاتی استعمال میں لائے تو اس صورت صدقہ کی ادائیگی اور اس کا کا ثواب کیسے حاصل ہوا جبکہ صدقہ کی تعریف ہے کہ خیر کے کام میں مال خرچ کرنا اور جب ذاتی استعمال میں مال لاے تو کیا یہ خیر کا کام ہے نیز اگر کسی غنی کو صدقہ دے یا زیر کفالت لوگوں پر خرچ کرے تو اس صورت میں بھی یہی سوال پیدا ہوتا ہے کہ صدقہ کی ادائیگی اور اس کا ثواب کیسے حاصل ہوا؟,"<p>بسم الله الرحمن الرحيم</p><p> </p><p>Fatwa : 938-747/M=11/1442</p><p>&nbsp;ثواب کی نیت سے کسی نے کسی کو کچھ دیا تو دینے والے کو صدقہ کا ثواب حاصل ہوگیا، لینے والا چاہے اس کو ذاتی ضرورت میں استعمال کرے یا کسی کارخیر میں لگائے اسے اختیار ہے، اس کے استعمال پر ثواب موقوف نہیں، معطی صدقہ کو دیتے وقت ہی ادائیگی صدقہ کا ثواب مل جاتا ہے۔ اسی طرح کسی غنی کو صدقہ نافلہ کی نیت سے کچھ دیا، یا زیر کفالت لوگوں پر خرچ کیا تو دیتے ہی یا خرچ کرتے ہیں صدقہ کا ثواب مل گیا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605370,deoband,عبادات,زکاة و صدقات
10-Jul-2021,https://darulifta-deoband.com/home/ur/zakat-charity/605319,بٹائی پر دی گئی زمین میں عشر كس پر واجب ہوگا؟,میرے اوپر کافی قرض ہے اور حالات بھی بہت نازک چل رہے ہیں، بڑی مشکل سے گذارا ہورہاہے ، آیا میرے اوپر عشر واجب ہے کہ نہیں؟ دوسری بات یہ ہے کہ زمین حصے میں پر دی ہوئی ہے ، ایک حصہ ہم لیتے ہیں اور دو حصے وہ ، اس صورت میں عشر کون دے گا؟,"<p>بسم الله الرحمن الرحيم</p><p> </p><p>Fatwa:1074-843/L=11/1442</p><p>&nbsp; قرض وجوبِ عشر سے مانع نہیں ؛ اس لیے مقروض ہونے کے باوجود عشر نکالنا ہوگا ، اوراگر زمین حصے پر دینے سے مراد بٹائی پر دینا ہے تو اس صورت میں حکم یہ ہے کہ اگر بیج بٹائی پر لینے والے نے ڈالا ہے تو عشر دونوں (مالک زمین اور عامل) پر اپنے اپنے حصہ کے بقدر واجب ہوگا، اور اگر بیج صاحبِ زمین کا ہے تو اسی پر عشر لازم ہے ۔</p><p>&nbsp;ولا یمنع الدین وجوب عشر وخراج․ (الدر المختار وحاشیة ابن عابدین (رد المحتار) 2/ 261) الخانیة: وإن دفع أرضہ العشریة مزارعة إن کان البذر من قبل العامل فعلی قیاس قول أبی حنیفة یکون العشر علی صاحب الأرض کما فی الإعارة، وعندہما فی الزرع کما فی الإجارة، وإن کان البذر من قبل صاحب الأرض کان العشر علی صاحب الأرض فی قولہم۔ (الفتاویٰ التاتارخانیة ۲۸۱/۳زکریا) وفی المزارعة إن کان البذر من دب الأرض فعلیہ، ولو من العامل فعلیہما بالحصة۔ (درمختار ، ۲۷۸/۳زکریا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",605319,deoband,عبادات,زکاة و صدقات
