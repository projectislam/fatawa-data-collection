issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/salah-prayer/167413,قومہ اور جلسہ كی دعا نیز صلاۃ الحاجت كا طریقہ اور اس كی دعا,1 )نماز میں رکوع سے اٹھنے کے بعد اور دونوں سجدوں کے درمیان میں پڑھی جانے والی دعائیں متن کے ساتھ پیش فرما دیجیے ۔ (2) صلاة الحاجت کی نماز کا مکمل طریقہ اور وقت اور اس میں پڑھی جانے والی دعائیں برائے مہربانی عربی متن کے ساتھ پیش فرما دیجئے اور دونوں دعاؤں کا حکم بھی فرما دیجئے ؟ حضرت مفتی صاحب میں انجینئرنگ کے آخری سال کا طالب علم ہوں اور اس وقت میرے امتحانات چل رہے ہیں تو امتحانات کے آسانی کے لئے کوئی دعا یا کوئی وظیفہ فرما دیجئے اور اعلی درجے کے نتیجے کی کامیابی کیلئے کوئی وظیفہ یا کوئی دعا فرما دیجئے ؟ جزاکم اللہ تعالی,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 354-382/SN=05/1440</span></p><p dir=""RTL"">
	(۱) دونوں سجدوں کے درمیان ” اللہم اغْفِرْلِيْ وَارْحَمْنِیْ وَاجْبُرْنِيْ وَاھْدِنِيْ وَارْزُقْنِيْ“ پڑھنا احادیث سے ثابت ہے (دیکھیں: ترمذی،رقم: ۲۸۴، باب مایقول بین السجدتین) اور رکوع سے اٹھ کر یعنی قومہ میں ”رَبَّنَا لَکَ الْحَمْدُ“ کے بعد ”حَمْداً کَثِیْراً مُبَارَکاً فِیْہِ“ (الجامع الصغیر مع شرحہ النافع الکبیر، ص: ۸۸، ط: دار عالم الکتب، بیروت) اور بعض روایات میں یہ اضافہ منقول ہے ”ملء السموات والأرض وملء ماشئت من شيء بعد أہل الثناء والمجد ، احق ما قال العبد وکلنا لک عبد، لا مانع لما أعطیت ولا معطي لما منعت ولا ینفع ذالجد منک الجدّ۔ رواہ مسلم وأبوداوٴد وغیرہما (رد المحتار علی الدر المختار: ۲/۲۱۳، ط: زکریا)؛ لیکن یہ دعائیں نوافل میں پڑھنی چاہئے۔</p><p dir=""RTL"">
	(۲) جب کوئی حاجت پیش آئے تو آدمی کو چاہئے کہ اچھی طرح وضو کرکے (عام نفل نمازوں کی طرح) دو رکعت نفل نماز ادا کرے، اس کے بعد اللہ کی حمد و ثنا بیان کرے اور نبی اکرم صلی اللہ علیہ وسلم پر درود بھیجے پھر یہ دعا پڑھے: لا إلٰہ إلا اللہ الحلیم الکریم، سبحان اللہ رب العرش العظیم، الحمد للہ رب العالمین، أسئلک موجبات رحمتک وعزائم مغفرتک والغنیمة من کل برّ والسلامة من إثم لاتدع لی ذنباً إلا غفرتہ ولا ہمّا إلا فرجتہ ولا حاجة لک فیہا رضا إلا قضیتہا یا أرحم الراحمین“ اس کے بعد اللہ تعالی سے اپنی مراد مانگے۔ (حاشیة الطحطاوی علی المراقی، ص: ۳۹۸، ط: اشرفی) ۔</p><p dir=""RTL"">
	(۳) ”إیاک نعبد وإیاک نستعین“ اسی طرح ”یا عزیز“ کثرت سے پڑھا کریں، ان شاء اللہ اچھا نتیجہ آئے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167413,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167402,شکوک وشبہات کے ساتھ مجبوری میں توڑے ہوئے روزہ کا حکم,میری عمر ۲۷ سال کے قریب ہے، آج سے تقریباً بہت سال پہلے جب میں پندرہ یا سولہ کی عمر کا تھا جو مجھے پکی یاد نہیںآ رہی ہے واقعہ پیش آیا ، میں صبح روزہ رکھ کر فجر کی نماز پڑھ کر گھر آیا تو مجھے اچانک گھٹن سی ہونے لگی گلے میں عجیب سے چلکلاہٹ سی ہونے لگی ، مجھ سے جب رہا نہیں گیا تو میں نے تھوڑا پانی پی لیا جس سے روزہ ٹوٹ گیا ، یہ بات میں بھول گیا تھا تو اب کئی سال بعد یاد آئی کہ ایک دفعہ ایسا ہوا تھا، اور مجھے یقینی طورپر سے یہ بات یاد نہیں کہ کس عمر میں ہوا تھا، اس وقت روزہ تھا یا نہیں مجھے یاد نہیں، اب میرا سوال یہ ہے کہ اب میں کیا کروں اس روزہ کے لیے؟ ویسے میں نے اس کی قضا رکھ لی ہے، لیکن اطمینان کے لیے پوچھ رہاہوں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:371-318-N=4/1440</span></p><p dir=""RTL"">
	جب آپ نے اس روزہ کی قضا رکھ لی تو اب پریشان ہونے کی ضرورت نہیں، اگر آپ اس وقت بالغ ہوچکے تھے ، یعنی: چاندکے حساب سے آپ کی عمر مکمل پندرہ سال یا اس سے زیادہ ہوچکی تھی یا آپ کو احتلام ہوچکا تھا اور آپ نے رمضان کا روزہ رکھا ہوا تھا اور سخت عذر ومجبوری کی وجہ سے آپ نے تھوڑا پانی پی لیا تھا تو آپ کا روزہ ٹوٹ گیا تھا اور آپ پر صرف قضا واجب تھی۔ اور اگر آپ اُس وقت نابالغ تھے یا روزہ ہی نہیں تھا تو پانی پینے پر قضا کا یا روزہ ٹوٹنے کا سوال ہی پیدا نہیں ہوتا۔ اور اگر وہ کوئی نفلی روزہ تھا تو اس میں بہر صورت صرف قضا ہوتی ہے۔خلاصہ یہ کہ جب آپ نے ایک روزہ کی قضا رکھ لی ہے تو اب پریشان ہونے کی ضرورت نہیں، اگر آپ پر ایک روزے کی قضا واجب تھی تو وہ ادا ہوگیا اور اگر آپ پر قضا نہیں تھی تو یہ نفلی روزہ ہوگیا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167402,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167391,قضا نماز کس طرح ادا کی دائے؟,میں آپ سے سوال چاہتا ہوں،اور سوال یہ کی نمازِ قضا جاتی ہے تو انہیں کیسے پڑھی جائیگی، جیسے اگر ظہر کی نماز قضا ہو گئی ہے تو اسے کیسے پڑھیں مثلاً جتنی رکات فرض نماز ہوتی ہیں اتنی پڑھنی ہوتی ہیں لیکن کیا فرض نمازِ کی طرح پڑھیں گے مطلب پہلی دو رکات میں صورت ملائیں گے اور بقیہ دو میں بس سورہ فاتحہ ہی پڑہیں گے ؟ آپ اس سوال کا جواب بتانے کی مہربانی کرے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 357-293/SN=04/1440</span></p><p dir=""RTL"">
	جس طرح وقتیہ فرض نماز ادا کی جاتی ہے اسی طرح قضا نماز بھی ادا کی جائے گی مثلاً اگر کسی کی ظہر کی نماز فوت ہو جائے تو قضا کرتے وقت اوّلاً دو رکعت سورہٴ فاتحہ اور سورت ملاکر پڑھے گا پھر اخیر کی دو رکعتیں صرف سورہٴ فاتحہ کے ساتھ پڑھے گا ، سورت نہیں ملائے گا جیسے ادا نماز میں کیا جاتا ہے۔ تعلیم الاسلام (از حضرت مولانا مفتی کفایت اللہ صاحب رحمہ اللہ ) اور بہشتی زیور (از حضرت تھانوی رحمہ اللہ) میں ادا و قضاء نماز کے طریقے نیز نماز وغیرہ کے ضروری مسائل آسان انداز میں موجود ہیں، یہ کتابیں حاصل کرکے مطالعہ کر ڈالیں، بڑا فائدہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167391,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167359,كیا اشراق کی نماز کے فوراً بعد چاشت کی نماز پڑھ سکتے ہیں؟,اشراق کی نماز کے فوراً بعد کیا چاشت کی نماز پڑھ سکتے ہیں؟ براہ کرم، جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 11-281/SN=04/1440</span></p><p dir=""RTL"">
	پڑھ سکتے ہیں؛ البتہ نماز چاشت کا افضل وقت دن کا ایک چوتھائی حصہ گزر جانے کے بعد ہے ۔ وندب أربع فصاعداً في الضّحی علی الصحیح من بعد الطلوع إلی الزوال، و وقتہا المختار بعد ربع النہار (درمختار مع الشامی: ۲/۴۶۵، ط: زکریا) نیز دیکھیں: بہشتی زیور (۲/۳۰، اختری، وغیرہ) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167359,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167343,فرائض كے بعد والی سنتوں كو كتنا مؤخر كرسكتے ہیں؟,"کیا فرماتے ہیں اس مسئلہ میں مفتیان کرام  ایک مسئلہ کو سمجھنے کی غرض سے ، ان فرض نمازوں کے بعد جن میں سنتے ہیں، ان میں تاخیر کرنے میں کراہت ہے اور یہ بات عام ہے کی مساجد میں فرضوں کے بعد دعاء عمومی مانگی جاتی ہے جو کبھی لمبی بھی ہو جاتی ہے جس کے تعلق سے آپ حضرات کا فتویٰ ہے کہ ""جن نمازوں کے بعد سنتیں ہیں ان میں فرض کے بعد بلا انقطاع یعنی متصلاً سنن پڑھنا مسنون ہے *صرف اللہم انت السلام ومنک السلام الخ تک پڑھنے کی گنجائش ہے "" حوالہ: http://www.darulifta-deoband.com/home/ur/Dawah--Tableeg/164335 تو ایک شخص نے اس کے سلسلہ میں یہ تجوید اختیار کی کہ وہ فرض نمازوں کے بعد اپنی مختصر دعاء کرکے سنتوں کے لئے اکیلا ہی کھڑا ہو جاتا ہے جس میں وہ عجیب محسوس کرتا ہے اور لوگ بہی اس کی طرف متوجہ ہو جاتے ہیں تو یہ کرنا کیسا ہے کیا یہ طریقہ صحیح ہے کہیں یہ انتشار کا سبب تو نہ بنے ؟ ایک اشکال: رسول اللہ صلی اللہ علیہ وسلم نے فرمایا فرض نماز کے علاوہ (سنّت اور نوافیل نماز) گھر میں پڑھنا میری اس مسجد (مسجد نبوی) میں نماز پڑھنے سے بھی افضل ہے (سنن ابو داوود جلد ۱ ۲۳۰۱-صحیح) ایک حدیث میں ہے کہ اپنے گھروں کو قبرستان نہ بناؤ پہلی حدیث سے افضلیت کا پتہ چل رہا ہے تو ظاہر ہے کی گھر جانے کہ درمیان کچھ تاخیر تو ہوگی ہی تو افضل اور مکروہ عمل جمع کیسے ہو سکتے ہیں تو اس مسئلہ میں آپ حضرات رہنمائی فرمائیں صحیح بات کے بارے میں۔","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 319-279/D=04/1440</span></p><p dir=""RTL"">
	(۱) امام کے سلام پھیرنے کے بعد امام اور مقتدی کے درمیان نماز کے تعلق سے اتباع کا رشتہ ختم ہو جاتا ہے پس سلام پھیرنے کے بعد مقتدی اگر مختصر دعا کرکے سنت شروع کر دے تو اس میں کوئی حرج نہیں، جب بار بار ایسا کیا جائے گا یا ایک سے زائد لوگ کرنے لگیں گے تو عجیب لگنا کم ہو جائے گا باقی انتشار سے بچنے کی کوشش کی جائے اور اسی حالت میں اس پر اصرار نہ کیا جائے ہاں پہلے لوگوں کو مسئلہ بتلا دیا جب لوگ اصل مسئلہ سمجھ لیں پھر عمل میں دقت نہ ہوگی۔</p><p dir=""RTL"">
	(۲) گھر پر سنت و نوافل پڑھنا افضل ہے اور گھر تک پہونچنے کا وقفہ ضرروةً ہے اس لئے یہ تاخیر مکروہ نہیں وہ تاخیر مکروہ ہے جو کسی دوسرے عمل میں لگنے کی وجہ سے ہو۔</p><p dir=""RTL"">
	&nbsp;باقی اس زمانہ میں گھر پہونچ کر نفل اور سنت پڑھنے میں کبھی رکاوٹیں یا دوسرے مشاغل مانع بن جاتے ہیں اس لئے سنتیں مسجد ہی میں پڑھ لینا افضل ہے ہاں دیگر نوافل اور صلاة اللیل وغیرہ گھر پر پڑھی جائیں تاکہ گھر قبرستان کا نمونہ نہ بنے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167343,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167308,ہم نماز میں ٹخنوں سے ٹخنے کیوں نہیں ملاتے,ہم حنفی نماز میں ٹخنوں سے ٹخنے کیوں نہیں ملاتے جبکہ اس کی احادیث موجود ہیں مفصل اور تسلی بخش جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 404-382/M=04/1440</span></p><p dir=""RTL"">
	چونکہ ٹخنوں سے ٹخنے ملانے والی روایت اپنی حقیقت پر محمول نہیں ہے بلکہ اس سے مراد صفوں کو سیدھی کرنے اور درمیانی خلل (خالی جگہوں) کو پُر کرنے میں مبالغہ مقصود ہے جیسا کہ علامہ ابن حجر عسقلانی رحمہ اللہ نے فتح الباری میں صراحت کی ہے چنانچہ آپ لکھتے ہیں: المراد بذلک المبالغة في تعدیل الصف وسد خللہ (فتح الباری: ۲/۲۶۸، ط: أشرفیہ دیوبند کتاب الصلاة، باب إلزاق المنکب بالمنکب) نیز حدیث میں کندھے سے کندھا ملانے کی روایت آئی ہے عن عبد اللہ بن عمر - رضی اللہ عنہ- ان رسول اللہ صلی اللہ علیہ وسلم قال: أقیموا الصفوف ، فإنما تصفون بصفوف الملائکة، وحاذوا بین المناکب وسدّوا الخلل ولینوا في أیدي إخوانکم ولاتذروا فرجات للشیطان (مسند أحمد: ۲/۹۸) (أبوداوٴد : ۱/۹۷، کتاب الصلاة ، باب تسویہ الصفوف) اس لئے حنفی لوگ نماز میں ٹخنوں سے ٹخنے نہیں ملاتے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167308,deoband,عبادات,صلاة
30-Aug-2020,https://darulifta-deoband.com/home/ur/salah-prayer/167285,مكمل امامت كے اوصاف كسی میں نہ ہوں تو امام كون بنے؟,"میں مکہ میں کام کرتا ہوں۔ (۱) ایک حافظ ہے اس کی داڑھی 2"" کی ہے اور اس کو بڑھنے نہیں دیتا، اور کپڑا کبھی شریعت کے مطابق ہوتا ہے کبھی ہاف ٹی شرٹ میں ہوتا ہے مگر پانچ وقت کی نماز کی سنت کے ساتھ پابندی کرتے ہیں اور موبائل سے کیا کیا دکھاتے ہیں یہ نہیں پتا۔ (۲) اور دوسرا آدمی یہ بھی حافظ ہے مگر نماز کی بالکل پابندی نہیں کرتا، بہت کوتاہی کرتا ہے اور سنت اکثر چھوڑ دیتا ہے، وتر بھی نہیں پڑتا، اور روزانہ فلم ڈرامہ گانا اور نامحرم لڑکی سے بات بھی کرتا ہے۔ (۳) اور تیسرا آدمی اس کی داڑھی اور کپڑے دونوں سنت کے مطابق ہیں مگر حافظ نہیں، صرف ۲۰/ سے ۲۵/ سورت یاد اور قرآن بھی ٹھیک ہے پڑھتا ہے ابھی قرآن تجوید کے ساتھ پڑھ رہا ہے پاکستان کے ایک قاری کے ساتھ مگر کبھی کبھی فجر کی نماز قضا کرتا ہے اور اپنی قضائے عمری بھی پڑھتا ہے، سنت اور وتر کی بھی پابندی کرتا ہے، اور فلم ڈرامہ گانے بھی نہیں دیکھتا مہینے میں کبھی کبھی گندی فلم دیکھتا ہے مگر توبہ بھی کرتا رہتا ہے۔ ان تینوں میں کس کو امام بنایا جائے؟","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 294-251/D=04/1440</span></p><p dir=""RTL"">
	تیسرے شخص کی حالت بقیہ دو لوگوں کے مقابلہ میں گناہ میں ملوث ہونے کے اعتبار سے حفیف ہے پھر اس سے توبہ بھی کرتا رہتا ہے لہٰذا ان دونوں کے مقابلہ میں اسے امام بنانا بہتر ہے۔ قال فی الدر: والاحق بالامامة الا علم باحکام الصلاة ․․․․․ بشرط اجتنابہ الفواحش الظاہرہ وحفظ قدر فرض ․․․․ ثم الأحسن تلاوةً وتجویدا للقراء ة ثم الأورع الخ (ص: ۲۹۴/۲، الدر مع الرد، زکریا) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167285,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167250,مسجد میں پلاسٹک کی ٹوپی رکھنا کیسا ہے ؟,زید کا سوال ہے مسجد میں پلاسٹک کی ٹوپی رکھنا کیسا ہے ؟ اور اس ٹوپی سے نماز درست ہے یا نہیں؟ صحیح کیا ہے ؟ لوگوں نے ایک رواج بنا رکھا کہاں تک درست ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 333-352/SN=05/1440</span></p><p dir=""RTL"">
	مسجدوں میں پلاسٹک وغیرہ کی جو میلی کچیلی ٹوپیاں رکھی ہوتی ہیں، ان میں نماز پڑھنا اچھا نہیں ہے مکروہ ہے گو نماز ہو جاتی ہے، لوگوں کو چاہئے کہ علماء اور صلحاء جس طرح کی گول یا لمبی سر کے ساتھ چپکی ہوئی ٹوپیاں پہنتے ہیں، اس طرح کی ٹوپیاں پہن کر نماز ادا کیا کریں، ٹوپیاں اپنے گھروں سے لے کر جائیں، مسجد میں رکھی ہوئی ٹوپیاں استعمال نہ کریں، یہ رواج قابل ترک ہے؛ بلکہ لوگوں کو چاہئے کہ مسجد میں اس طرح کی ٹوپیاں رکھا ہی نہ کریں۔ مستفاد: وصلاتہ في ثیاب بذلة یلبسہا فی بیتہ ومہنة أي خدمة إن لہ غیرہا وإلا لا ․․․․․ فسرہا فی شرح الوقایة بما یلبسہ في بیتہ ولا یذہب بہ إلی الأکابر والظاہر أن الکراہة تنزیہیة الخ (درمختار مع الشامی: ۲/۴۰۷، ط: زکریا) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167250,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167235,ہنگامی ڈیوٹی کی وجہ سے نماز کا قضا ہو جانا,میرے ایک عزیز سرکاری اسکول میں استاد ہیں، انہیں الیکشن ڈیوٹی لازمی حکم کے تحت کرنی پڑتی ہے ، اس ڈیوٹی میں جب ووٹ پڑ رہے ہوتے ہیں تو حالات بالکل ہنگامی ہوتے ہیں اور کسی کو لمحے بھر کے لیے بھی پولنگ اسٹیشن چھوڑنے کی اجازت نہیں ہوتی، ایسے میں ظہرکی نماز کبھی اور عصر اور مغرب کی نماز عموماً نہیں پڑھ پاتے ، ان نمازوں کی وہ بعد میں قضا پڑھ لیتے ہیں، کیا ایسا کرنا درست ہے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 350-360/SN=05/1440</span></p><p dir=""RTL"">
	پولنگ اسٹیشن چھوڑنے کی اجازت تو نہیں ہوتی؛ لیکن ضرورت پڑنے پر قضائے حاجت کے لئے جانے کی اجازت تو ہوتی ہوگی، وقت ہونے پر قضاء حاجت کے لئے چلا جائے اور بعد فراغت بہ عجلت کم از کم وقتیہ فرض نماز ہی کسی گوشے میں کھڑے ہوکر پڑھ لیا کرے، نماز اسلام کا ایک اہم رکن ہے، انتہائی شدید مجبوری (مثلاً دشمن کا خوف یا کسی مریض کی جان جانے کا خطرہ) کے بغیر اس کا ترک جائز نہیں ہے۔ قال اللہ تبارک وتعالی: إن الصلاة کانت علی الموٴمنین کتاباً موقوتاً (النساء: ۱۰۳) ․․․․․ إذ التاخیر بلا عذر کبیرة لاتزول بالقضاء بل بالتوبة أو الحج، ومن العذر العدوّ وخوف القابلة موت الولد؛ لأنہ علیہ الصلاة والسلام أخرھا یوم الخندق الخ (درمختار مع الشامی: ۲/۵۱۸، ط: زکریا)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167235,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167161,سودی قرض لینے والوں سے مسجد یا مدرسہ کے لیے چندہ لینا اور ایسی مسجد میں نماز پڑھنا کیسا ہے؟,ہمارے محلے میں کچھ کمپنیاں سود سے پیسے چلاتی ہے جس میں تقریباً پورا محلہ سودی لون لینے میں شامل ہے کیا اس طرح کے محلے میں مسجد کی تعمیر یا د یکھ بال کے لیے چندہ لینا جائز ہے جب کہ چندہ لینے والا بھی یہ سب جانتا ہے کہ جہاں سے وہ چندہ لے رہا ہے وہ سودی لون لینے والا گھر یا محلہ ہے ؟ اور کیا حس مسجد کی د یکھ بال اسی طرح کے سودی لون لینے والے محلے سے ہوتی ہے وہاں کی مسجد میں نماز پڑنا کیسا ہے ؟ جب کہ وہاں سے کچھ دور حلال پیسوں سے تعمیر کی ہوئی مسجد کا علم بھی ہو؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:132-139/N=3/1440</span></p><p dir=""RTL"">
	سودی قرض لینا یا دینا دونوں شریعت میں حرام وناجائز اور لعنت کے کام ہیں اور قرض دینے والے کوسود کے نام سے جو اضافہ ملتا ہے یا دیا جاتا ہے، وہ خالص حرام اور گندہ مال ہے؛ لیکن قرض لینے والے کو قرض کے طور پر جو پیسے ملتے ہیں، وہ قبضہ کے بعد اس کی ملک ہوجاتے ہیں اور وہ حرام نہیں ہوتے اگرچہ وہ حرام ذریعہ (سودی قرض ) سے حاصل کیے گئے ؛ اس لیے سودی قرض لینے والے اگر اپنے جائز مال سے مسجد یا مدرسہ کو چندہ دیتے ہیں تو وہ حرام نہیں اور ایسی مسجد میں نماز بھی بلا کراہت جائز ہے ؛ لیکن چوں کہ سودی قرض سخت نحوست وبے برکتی کا باعث ہوتا ہے؛ اس لیے مسلمانوں کو سودی قرض سے سخت اجتناب کرنا چاہیے اور ذمہ داران مسجد ومدرسہ بھی اگر سودی قرض میں ملوث لوگوں کا چندہ نہ لیں تو بہتر ہے۔</p><p dir=""RTL"">
	عن جابر بن عبد اللّٰہ رضي اللّٰہ عنہما قال: لعن رسول اللّٰہ صلی اللّٰہ علیہ وسلم آکل الربوا وموٴکلہ وکاتبہ وشاہدیہ، وقال: ہم سواء (الصحیح لمسلم، ۲: ۷۲، ط: المکتبة الأشرفیة دیوبند)، وأما حکم القرض فھو ثبوت الملک للمستقرض فی القرض للحال وثبوت مثلہ في ذمة المستقرض للمقرض للحال وھذا جواب ظاہر الروایة، وروي عن أبي یوسف فی النوادر: لا یملک القرض بالقبض ما لم یستھلک الخ (بدائع الصنائع، کتاب القرض، فصل في حکم القرض۱۰:۶۰۰، ط: دار الکتب العلمیة بیروت)، فیصح استقراض الدراھم والدنانیر الخ (التنویر مع الدر والرد، ۷: ۳۸۹، ط: مکتبة زکریا دیوبند)، والقرض لایتعلق بالجائز من الشروط فالفاسد منھا لا یبطلہ ولکنہ یلغو شرط رد شییٴ آخر فلو استقرض الدراھم المکسورة علی أ ن یوٴدي صحیحاً کان باطلا (المصدر السابق، ص،۳۹۴)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167161,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167158,موبائل میں گندی ویڈیوز اور فوٹو ہوں تو كیا اسے جیب میں ركھ كر نماز ہوجائے گی؟,موبائل میں گندی ویڈیوز اور فوٹو ہو اور معلوم بھی ہو کہ یہ سب رکھنا حرام ہے ، پھر بھی اسے موبائل میں سیو کیا ہوا اور نماز پڑھی ہو تو کیا میری نماز ہوجائے گی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:312-251/sd=4/1440</span></p><p dir=""RTL"">
	نماز تو ہوجائے گی ؛ لیکن موبائل میں گندی ویڈیو اور فوٹو رکھنا ناجائز ہے اور اسے دیکھنا حرام ہے ، اس لیے ایسی ویڈیو اور فوٹو کو ڈلیٹ کردینا چاہیے ، موبائل میں سیو نہیں کرنا چاہیے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167158,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167154,داڑھی منڈانے والے کی نماز کا حکم,محترم سوال ہے اگر کوئی شخص بغیر داڑھی کے نماز پڑھتا ہے تو اس کی نماز کا کیا حکم ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:299-219/N=3/1440</span></p><p dir=""RTL"">
	جو شخص داڑھی منڈاتا ہو یا ایک مشت سے کم پر کاٹتا ہو، اس کی نماز تو ہوجاتی ہے ، یعنی: فریضہ ذمہ سے ساقط جاتا ہے؛ البتہ اسلام میں داڑھی مندانا یا ایک مشت سے کم پر کاٹنا حرام وناجائز ہے اور اس کا مرتکب فاسق ہے اور مستقل گناہ میں رہتا ہے جب تک توبہ نہ کرے ،اور نماز کا ثواب بھی گھٹ جاتا ہے؛ اس لیے ہر مسلمان کو داڑھی ضرور رکھنی چاہیے۔</p><p dir=""RTL"">
	فلذلک - فلأجل أن الأمر للوجوب -کان حلق اللحیة محرما عند أیمة المسلمین المجتھدین: أبي حنیفة ومالک والشافعي وأحمد وغیرھم، وھاک بعض نصوص المذاھب فیھا؛ قال في کتاب الصوم من الدر المختار:……وأما الأخذ منھا وھي دون ذلک- أي:دون القبضة - کما یفعلہ بعض المغاربة ومخنثة الرجال فلم یبحہ أحد وأخذ کلھا فعل یھود الھند ومجوس الأعاجم اھ وقال فی البحر الرائق:……وأما الأخذ منھا وھي دون ذلک کما یفعلہ بعض المغاربة والمخنثة من الرجال فلم یبحہ أحد کذا في فتح القدیر اھ ونحوہ في شرح الزیلعي علی الکنز وحاشیة الشرنبلالي علی الدرروغیرھما من کتب السادة الحنفیة (المنھل العذب المورود،کتاب الطھارة، حکم اللحیة ۱:۱۸۶،ط: موٴسسة التاریخ العربي بیروت لبنان)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167154,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167096,اگر نماز میں وسوسے آتے ہوں تو کیا حالت نماز میں آنکھیں بند کرنا درست ہے ؟,اگر نماز میں وسوسے آتے ہوں تو کیا حالت نماز میں آنکھیں بند کرنا درست ہے اور سنت طریقہ کیا ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 340-303/M=3/1440</span></p><p dir=""RTL"">
	اگر آنکھیں کھول کر نماز پڑھنے کی صورت میں کسی کو خیالات و وساوس بہت آتے ہیں اور ذہن منتشر ہوتاہے تو یکسوئی کی غرض سے بند کرلینے میں حرج نہیں تاہم عام حالات میں مسنون و مستحب طریقہ یہی ہے کہ آنکھیں کھول کر نماز پڑھی جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167096,deoband,عبادات,صلاة
01-Sep-2020,https://darulifta-deoband.com/home/ur/salah-prayer/167054,نماز میں دو چھوٹی سورتوں کے درمیان ایك سورت چھوڑنا,کچھ لوگ یہ کہتے ہیں کہ نماز میں دو چھوٹی سورتوں کے درمیان ۱ سورت نہیں چھوڑنی چاہیے بلکہ دو سورتوں کا فاصلہ رکھنا چاہیے جیسے سورہ فیل کے بعد اگلی رکعت میں رکعت میں سورہ کوثر کی تلاوت نہیں کرنی چاہیے کیا یہ بات درست ہے اگر درست ہے تو . ۱) یہ صرف فرض نماز میں قبل عمل ہے یا سنّت موکدہ میں بھی اس پر عمل کرنا ہے ۲) سنّت موکدہ اگر ۴ رکعت ہیں تو پھر اس پر کیسے عمل کرنا ہیں کیا چاروں رکعت میں اس چیز کا خیال رکھنا ہے کہ ہر ۲ رکعتوں کے درمیان ۲ چھوٹی سورتیں چھوڑنی ہیں اگر ہم سورتیں چھوڑ رہیں ہیں ہر رکعت کے بعد جزاک اللہ خیرا اللہ علمائے دیوبند کو اجر عظیم عطا فرماے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:324-342/L=4/1440</span></p><p dir=""RTL"">
	&nbsp;سورتوں کے درمیان ترتیب کی رعایت رکھنا واجباتِ تلاوت میں سے ہے ؛لہذا نماز میں قراء ت کے وقت اس کی رعایت رکھنی چاہیے ،دوسورتوں کے درمیان قصداً خلافِ ترتیب قراء ت کرنا یا درمیان میں ایک چھوٹی سورت کا فصل کرنا فرائض میں مکروہ ہے ،نوافل میں نہیں خواہ سنتِ موکدہ ہو یا غیر موکدہ؛ تاہم نوافل میں بھی سورتوں کی ترتیب کی رعایت بہتر ہے ،سورہ فیل اور سورہ کوثر میں چونکہ دوسورتوں کا فصل ہے ؛اس لیے سورہ فیل کی تلاوت کے بعد سورہ کوثر کی تلاوت مکروہ نہیں۔</p><p dir=""RTL"">
	وأما فی رکعتین إن کان بینہما سور لا یکرہ وإن کان بینہما سورة واحدة قال بعضہم: یکرہ، وقال بعضہم: إن کانت السورة طویلة لا یکرہ. ہکذا فی المحیط... وإذا قرأ فی رکعة سورة وفی الرکعة الأخری أو فی تلک الرکعة سورة فوق تلک السورة یکرہ... ہذا کلہ فی الفرائض وأما فی السنن فلا یکرہ․ (الفتاوی الہندیة: ۱/۷۸، الفصل الرابع فی القرائة )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167054,deoband,عبادات,صلاة
01-Sep-2020,https://darulifta-deoband.com/home/ur/salah-prayer/166983,میوزک بجانے کے الآت جیب میں ہوں تو كیا نماز ہوجائے گی؟,اگر کسی کے پاکیٹ میں میوزک بجانے کے الآت ہوں اور وہ نماز پڑھ رہاہو تو اس کی نماز ہوجائے گی یا نہیں؟ براہ کرم، تفصیل سے بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:315-289/L=3/1440</span></p><p dir=""RTL"">
	اگر میوزک بجانے کا آلہ جیب کے اندر ہو تو اس کے ساتھ اگرچہ نماز ہوجاتی ہے مگر ایسے آلات کا رکھنا جن کا استعمال صرف میوزک کے لیے ہو نماز یا خارجِ نماز درست نہیں۔</p><p dir=""RTL"">
	(مستفاد:ولوکانت الصورة صغیرةً کالتي علی الدراہم ،أوکانت في الیدأومستترةً أومہانة مع أن الصلاة بذلک لاتحرم بل ولا تکرہ․(ردالمحتار:۲/۴۱۷،باب مایفسد الصلاة وما یکرہ فیہاط:زکریا دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",166983,deoband,عبادات,صلاة
01-Sep-2020,https://darulifta-deoband.com/home/ur/salah-prayer/166855,كیا بیٹھ کر نماز پڑھنا درست ہے؟,ایک آدمی چلتا پھرتا بھی ہے اٹھتا بیٹھتا بھی ہے لیکن جب وہ نماز پڑھنے جاتا ہے تو پوری نماز بیٹھ کر پڑھتا ہے تو ایسے نماز پڑھنا ٹھیک ہے یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 351-238/B=3/1440</span></p><p dir=""RTL"">
	اگر وہ کھڑے ہونے کی اور رکوع کرنے کی طاقت رکھتا ہے تو پھراس کا بیٹھ کر رکوع سجدہ کے ساتھ نماز پڑھنا جائز نہ ہوگا، یعنی اس کی نماز نہ ہوگی کیونکہ قیام نماز کے اندر فرض ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",166855,deoband,عبادات,صلاة
01-Sep-2020,https://darulifta-deoband.com/home/ur/salah-prayer/166850,وطن اقامت مطلق سفر شرعی سے باطل ہوجاتا ہے,آپ کے ایک فتوی کی عبارت یہ ہے جس جگہ آدمی محض ملازمت کی وجہ سے قیام پذیر ہو، وہاں اس کی مستقل قیام اور رہائش کی نیت نہ ہو تو وہ وہ جگہ ملازم کے لیے وطن اصلی نہیں ہوگی خواہ وہ شخص وہاں معہ اہل وعیال مقیم ہو یا اہل وعیال کے بغیر تنہا مقیم ہو؛ البتہ پندرہ دن یا اس سے زیادہ قیام کی صورت میں وہ وطن اقامت ہوگی اور وطن اقامت مطلق سفر شرعی سے باطل ہوجاتا ہے خواہ اس جگہ دوبارہ واپسی کا ارادہ ہو یا نہ ہو، نیز معہ جملہ سازو وسامان سفر کیا جائے یا کچھ سامان کے ساتھ یا تنہا بغیر سامان کے سفر کیا جائے ، بہر صورت مطلق سفر شرعی سے وطن اقامت باطل ہوجاتا ہے ، راجح اور مفتی بہ قول یہی ہے اور کتب فقہ کے متون میں ایسا ہی ہے ؛ اس لیے صورت مسئولہ میں حامد جب بھی جائے ملازمت سے سفر شرعی پر جائے گا تو اس کا وطن اقامت باطل ہوجائے گا اور آئندہ اگرپندرہ دن یا اس سے زیادہ قیام کی نیت سے جائے ملازمت پر آتا ہے تو وہ مقیم ہوگا ورنہ مسافرر ہی رہے گا۔اکابر علمائے دیوبند کا یہی مسلک اور عمل ہے اور اصول افتا کی روشنی میں بھی یہی صحیح اور درست ہے (امداد المفتین، ص: ۳۲۱، ۳۲۲،  ۲۵۱، مطبوعہ: مکتبہ دار العلوم کراچی، فتاوی محمودیہ ۷:۴۹۱ - ۴۹۴،  ۳۵۸۸- ۳۵۹۱،مطبوعہ: ادارہ صدیق ڈابھیل، فتاوی رحیمیہ جدید، ۵: ۱۷۷،  ۲۲۵، مطبوعہ: دار الاشاعت کراچی، وغیرہ )۔ اور ایک دوسرے دارالافتاء کا فتویٰ مندرجہ زیل ہے وطن اقامت کے بارے میں فقہ حنفی کی کتابوں سے بظاہر معلوم ہوتا ہے کہ وطن اقامت سے بنیت سفر نفس خروج ہی وطن اقامت کے لئے مبطل ہے ’ جیساکہ الدر المختار ج:۲’ص:۱۳۲ باب صلاة المسافر میں ہے : (و)یبطل (وطن الاقامة بمثلہ و) بالوطن الاصلی (و) بانشاء (السفر)۔ اور فتاویٰ ہندیہ الباب الخامس عشر’ ج:۱’ ص:۱۴۲ میں ہے : ووطن الاقامة یبطل بوطن الاقامة وبانشاء السفر وبالوطن الاصلی ہکذا فی التبیین۔ اسی طرح حلبی کبیر: فصل فی صلاة المسافر : ص:۵۴۴’ ط: سہیل اکیڈمی میں ہے ۔ مذکورہ بالا عبارات فقہیہ سے بظاہر یہی معلوم ہوتا ہے کہ مقیم آدمی اگر بنیت سفر وطن اقامت سے چلا جائے تو دو بارہ جب اس وطن اقامت میں پندرہ دن سے کم کی نیت کرکے آئے گا تو وہ مسافر رہے گا اور قصر نماز پڑھے گا’ لیکن ان عبارات فقہیہ کی صحیح مراد سمجھنے کی ضرورت ہے ۔ وہ یہ کہ عبارات فقہیہ پر غور کرنے سے یہ واضح ہوتا ہے کہ وطن اقامت سے محض سفر کرنا ہی وطن اقامت کے لئے مبطل نہیں ہے یعنی وطن اقامت محض سفر کرنے سے باطل نہیں ہوتا’ بلکہ سفر بصورت ارتحال مبطل ہے یعنی یہ بطلان اس وقت ہوگا جب کہ وطن اقامت سے جاتے وقت اپنا سامان وغیرہ بھی ہمراہ لیجاکر وطن اقامت کو بالکلیہ ختم کردے ’ جس سے یہ سمجھا جائے کہ مذکورہ شخص کا ارادہ فی الحال دو بارہ یہاں آنے کا نہیں ہے ۔ یہی وجہ ہے کہ وطن اصلی سفر سے باطل نہیں ہوتا’ کیونکہ وطن اصلی سے سفر کرنا وطن اصلی کے چھوڑنے پر دلالت نہیں کرتا’ بلکہ اہل وعیال وغیرہ کی موجودگی اس امر پر دلالت کرتی ہے کہ جانے والا اس مقام پر دوبارہ واپس آنے کے …کہ جانے والا اس مقام پر دوبارہ واپس آنے کے قصد وارادہ سے جارہا ہے ’ لہذا اگر وطن اصلی سے جانے والا کوئی شخص اہل وعیال سمیت چلا جائے اور کسی دوسری جگہ کو وطن اصلی بنالے اور پہلے والے وطن اصلی کو بالکلیہ ختم کردے تو ایسی صورت میں پہلے والے وطن اصلی کی وطنیت بھی ختم ہوجاتی ہے ’ یہ بات کتب فقہ میں مصرح ہے ۔ اس سے معلوم ہوا کہ بطلان وطن کا مدار ترک وطن یا اعراض عن التوطن پر ہے ’ محض خروج بنیت سفر پر نہیں’ پس جس خروج سے بھی ترک توطن کا عزم کرلیا اور وہاں سے نکل پڑا اور اس وطن کی رہائش بالکلیہ ختم کردی’ یا کسی دوسری جگہ کو وطن اصلی بنالیا’ تو وہ وطن باطل ہو جائے گا’ خواہ یہ وطن اصلی ہو یا وطن اقامت ہو۔ البتہ ان دونوں وطنوں سے سفر کرنے میں عام طور پرایک فرق ہوا کرتا ہے جس کی وجہ سے ان دونوں وطنوں کے متعلق حکم مختلف ہوا کرتا ہے ’وہ یہ کہ : وطن اصلی سے سفر عام حالات میں بدوں ارادہ ترک وطن ہوتا ہے یعنی کسی حاجت وغیرہ کے لئے سفر کرنا پڑتا ہے پھر واپس اسی وطن پر آنا ہوتا ہے اور یہ سفر بصورت ارتحال نہیں ہوتا۔ اس کے برخلاف وطن اقامت سے سفر عموماً بارادہ ترک وطن ہوتا ہے ’ کیونکہ اصلی رہائش تو کسی اور جگہ ہوتی ہے ’ یہاں ضرورت کے لئے قیام تھا’ ضرورت پوری ہونے پر یہاں سے جانا ہوتا ہے ’ اس فرق کے پیش نظر یہ کہا گیا ہے کہ سفر وطن اقامت کے لئے مبطل ہے ’ پس متون کی تعبیر سفر کے اسی فرد مطلق کے بارے میں ہوگی’ تمام سفروں کے بارے میں نہیں ہوگی بدائع کی تعلیل سے یہی معلوم ہوتا ہے ’ ملاحظہ ہو: وینقض بالسفر ایضا’ لان توطنہ فی ہذا المقام لیس للقرار’ ولکن لحاجة’ فاذا سافر منہ یستدل بہ علی قضاء حاجتہ فصار معرضا عن التوطن بہ فصار ناقضا لہ دلالة۔ (کتاب الصلاة فصل: والکلامہ فی صلاة المسافر: ط: سعید) امام کاسانی کی مذکورہ تعلیل سے یہی بات ظاہر ہوتی ہے کہ وطن اقامت کو باطل کرنے والے سفر سے مراد یہ ہے کہ اب یہاں رہائش کی حاجت نہ رہے اور جانے والا اس مقام کی وطنیت کو ختم کردے اور یہ اس سفر میں ہوتا ہے جو کہ بصورت ارتحال ہوتا ہے اور وطن اقامت میں کچھ بھی نہ رہے ۔ اس کے برخلاف جس شہر یا جگہ میں کامل رہائش ہے ’ رہائش کی نیت بھی ہے اور رہائش کا سامان بھی وہی ہیں’ اگرچہ وہ اس کا وطن اصلی نہیں ہے تو یہ اس بات پر دلالت کرتا ہے کہ اس شخص نے اپنا وطن اقامت ختم نہیں کیا۔ صاحب بحر نے تصریح کی ہے کہ بقاء ثقل یعنی سامانِ رہائش وغیرہ کے باقی رہنے سے وطن اقامت باقی رہتا ہے ’ اگرچہ دوسری جگہ سفر اختیار کرلے ۔ صاحب بحر کی عبارت ملاحظہ ہو: وفی المحیط: ولوکان لہ اہل بالکوفة واہل بالبصرة’ فمات اہلہ بالبصرة لاتبقی وطنا لہ’ وقیل: تبقی وطنا’ لانہا کانت وطنا لہ بالاہل والدار جمیعا فبزوال احدہما لایرتفع الوطن’ کوطن الاقامة یبقی ببقاء الثقل وان اقام بموضع آخر۔ (باب المسافرج:۲’ ص:۱۳۶’ ط: سعید) ۱ تو اس مسئلہ پر حتمی فتویٰ دلائل اور عبارت کے ساتھ تحریر فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:256-67T/N6/1440</span></p><p dir=""RTL"">
	زیر بحث مسئلہ میں دار الافتا دار العلوم دیوبند کا حتمی فتوی وہی ہے، جو آپ نے سوال میں اوپر نقل فرمایا ہے۔ اور یہ فتوی متعلقہ تمام فقہی عبارات اور اکابر کے فتاوی مد نظر رکھ کر ہی لکھا گیا ہے۔ اور شروع سے اب تک تمام اکابر علمائے دیوبند کا یہی موقف اور معمول بہ ہے ۔ اور اگر آپ کو محیط کے جزئیہ سے اشتباہ ہورہا ہے تو معلوم ہونا چاہیے کہ محیط کے جزئیہ کا صحیح مطلب وہ ہے، جو حضرت مفتی محمود صاحب <span dir=""LTR""></span>نے فتاوی مفتی محمود (۱۰: ۳۷۸، مطبوعہ: پاکستان) میں ذکر فرمایا ہے۔ اور جزئیہ کے اس مفہوم کی تائید اِس سے بھی ہوتی ہے کہ علامہ ابن نجیم مصری<span dir=""LTR""></span>نے البحر الرائق (۱: ۲۳۹، مطبوعہ: مکتبہ زکریا دیوبند)اور داماد آفندی<span dir=""LTR""></span>نے مجمع الانہر (۱: ۲۴۳، مطبوعہ: دار الکتب العلمیة بیروت)میں اس جزئیہ کو نقل کرنے کے باوجود جب وطن اقامت کے مبطلات پر پہنچے تو مطلق سفر شرعی کو وطن اقامت کا مبطل قرار دیا، اسے کسی قید کے ساتھ مقید نہیں کیا ۔ اور صاحب النہر الفائق نے تو اس جزئیہ سے پہلے کی عبارت محیط سے نقل فرمائی اور اس جزئیہ کو مکمل ترک کردیا (النہر الفائق، ۱: ۳۴۹، مطبوعہ: دار الکتب العلمیہ بیروت)۔ اور علامہ ابن عابدین شامی<span dir=""LTR""></span>نے بھی صاحب النہر کی اتباع میں ایسا ہی کیا ہے (شامی، ۲: ۶۱۴، مطبوعہ: مکتبہ زکریا دیوبند)۔</p><p dir=""RTL"">
	اور اگر کسی کو مفتی صاحب موصوف کا بیان کردہ مطلب تسلیم نہ ہو تو دوسرا جواب یہ ہے کہ اس جزئیہ میں محیط سے محیط رضوی مراد ہے اور محیط رضوی میں ظاہر الروایہ، نوادر اور فتاوی وغیرہ سب طرح کے مسائل مخلوط جمع کیے گئے ہیں(حاشیہ شرح عقود رسم المفتی جدید محقق، ص: ۲۵۰)۔اور بہ ظاہر یہ نوادر یا فتاوی کا جزئیہ معلوم ہوتاہے ،اور اکابر علمائے دیوبند کا موقف کتب متون کا جزئیہ ہے، جن میں ظاہر الروایہ کے مسائل بیان کیے جاتے ہیں، اور ظاہر الروایہ کا کوئی مسئلہ نوادر یا فتاوی کے جزئیہ سے مقید نہیں کیا جاسکتا؛ اس لیے محیط کے اس جزئیہ سے متون میں آئے ہوئے مطلق سفر شرعی کو کسی دوسری قید کے ساتھ مقید کرنا درست نہ ہوگا۔</p><p dir=""RTL"">
	نیز وطن اقامت،محض نیت اقامت سے وطن ہوتا ہے اور سفر شرعی بہر صورت اقامت کی ضد ہے خواہ سازوسامان کے ساتھ کیا جائے اور آئندہ نہ آنے کے قصد کے ساتھ یا سازوسامان کے بغیر اور آئندہ واپس آنے کے قصد کے ساتھ؛ اس لیے مطلق سفر شرعی وطن اقامت کو باطل کردیتا ہے۔</p><p dir=""RTL"">
	قال في الخیریة: وحیث علم أن القول ھو الذي تواردت علیہ المتون فھو المعتمد المعمول بہ؛ إذ صرحوا بأنہ إذا تعارض ما في المتون والفتاوی فالمعتمد ما في المتون، وکذا یقدم ما في الشروح علی ما في الفتاوی انتھی، وفي فصل الحبس من البحر: والعمل علی ما في المتون ؛ لأنہ إذا تعارض ما في المتون والفتاوی فالمعتمد ما في المتون کما في أنفع الوسائل، وکذا یقدم ما في الشروح علی ما في الفتاوی انتھی الخ (شرح عقود رسم المفتي، ص: ۳۴۴، ۳۴۵)، وینبغي أن یزید: ”وبضدہ“ کبطلان وطن الإقامة أو السکنی بالسفر فإنہ في البحر علل لذلک بقولہ: ”لأنہ ضدہ“ (رد المحتار، کتاب الصلاة، باب صلاة المسافر، ۲: ۶۱۵، ط: مکتبة زکریا دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",166850,deoband,عبادات,صلاة
01-Sep-2020,https://darulifta-deoband.com/home/ur/salah-prayer/166840,قدم سے قدم اور کاندھے سے کاندھا ملاکر کھڑا ہونا,"حضرت، میں دیوبندی ہوں،میں آپ کو یہ دکھانا چاہتاہوں کہ صف میں کندھے سے کندھا ملا کر اور پیر سے پیر ملا کر کھڑے ہونے بارے میں یہ حدیث ہے ؛باب إِلْزَاقِ الْمَنْکِبِ بِالْمَنْکِبِ وَالْقَدَمِ بِالْقَدَمِ فِی الصَّفِّ وَقَالَ النُّعْمَانُ بْنُ بَشِیرٍ رَأَیْتُ الرَّجُلَ مِنَّا یُلْزِقُ کَعْبَہُ بِکَعْبِ صَاحِبِہِ۔ اور ایک دوسری حدیث ہے؛"" حَدَّثَنَا عَمْرُو بْنُ خَالِدٍ، قَالَ حَدَّثَنَا زُہَیْرٌ، عَنْ حُمَیْدٍ، عَنْ أَنَسٍ، عَنِ النَّبِیِّ صلی اللہ علیہ وسلم قَالَ "" أَقِیمُوا صُفُوفَکُمْ فَإِنِّی أَرَاکُمْ مِنْ وَرَاءِ ظَہْرِی "". وَکَانَ أَحَدُنَا یُلْزِقُ مَنْکِبَہُ بِمَنْکِبِ صَاحِبِہِ وَقَدَمَہُ بِقَدَمِہِ۔ اس کے مطابق ہمیں پیر سے پیر ملا کر کھڑا ہونا چاہئے تو پھر ہم اپنی مسجدوں میں اس پر عمل کیوں نہیں کرتے ہیں؟ اور ہمارے امام صاحب اس بارے میں کیوں نہیں بتا تے ہیں؟","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 449-409/H=04/1440</span></p><p dir=""RTL"">
	آپ نے اپنے متعلق لکھا ہے ”میں دیوبندی ہوں“ آپ جب کہ ماشاء اللہ دیوبندی ہیں تو شروحِ حدیث اور کتب فقہ و فتاویٰ بھی تو آپ کو دیکھنا اور دکھانا چاہئے جو حدیثیں آپ نے نقل کی ہیں ان میں ٹخنے سے ٹخنے ملانا اپنی حقیقت پر محمول نہیں ہے شارحِ بخاری علامہ ابن حجر رحمہ اللہ تعالیٰ رحمة واسعہ اپنی مشہور کتاب فتح الباری میں فرماتے ہیں والمراد بذالک المبالغة فی تعدیل الصف وسد خللہ اھ (فتح الباری باب الأذان رقم الحدیث، ص: ۷۲۵) حدیث شریف کی مشہور کتاب ابوداوٴد شریف میں صف سیدھی کرنے اور خلل کو بند کرنے سے متعلق کئی الفاظ وارد ہوئے ہیں ان سب کو ملاحظہ فرمالیں نیز اعلاء السنن میں باب سنة تسویة الصف اور فیض الباری شرح صحیح البخاری میں باب الزاق المنکب بالمنکب (فی باب الاذان) کو بھی مطالعہ کرلیں۔ چونکہ ٹخنوں سے ٹخنوں کا ملانا حدیث شریف میں معنی حقیقی پر محمول نہیں ہے اس لئے جو عمل آپ اپنی حنفی دیوبندی مساجد میں دیکھ رہے ہیں وہ درست ہے مذکورہ بالا کتب کا بغور مطالعہ کرلینے کے بعد کوئی اشکال رہے تو بحوالہ اپنا اشکال تحریر فرمائیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",166840,deoband,عبادات,صلاة
01-Sep-2020,https://darulifta-deoband.com/home/ur/salah-prayer/166806,جائے ملازمت میں قصر یا اتمام کا مسئلہ,میں شہر آگرہ کا رہنے والا ہوں، میں شہر گڑگاؤں میں نوکری کرتا ہوں جو تقریبا دو سو کلومیٹر دور ہے ، مجھے ایک ہی کمپنی میں کام کرتے تقریبا 4 سال ہوگئی ہیں میں یہاں کرئے کے مکان پر رہتا ہوں، میری شادی بھی نہیں ہوئی ہے ، میرا کام فیلڈ کا ہے مجھے کمپنی کے کام سے اکثر دوسرے شہروں میں باہر جانا پڑتا ہے ، مجھے تقریبا ہر 15 دن سے پہلے کوئی نہ کوئی سفر پیش آ جاتا ہے اور اگر کوئی سفر پیش نہیں آتا تو میں پندرہ دن سے پہلے گھر جانے کی نیت رکھتا ہوں، میں نے قصر کی نیت کر رکھی ہے ، کیا ایسا کرنا درست ہے ، تو کیا مجھے قصر نماز پڑھنا پڑے گی یا مجھے مقامی کی طرح پوری نماز پڑھنی پڑے گی۔ مسئلہ بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:241-161/N=3/1440</span></p><p dir=""RTL"">
	&nbsp;آگرہ یا کہیں اور سے مسافر ہوکر گڑگاوٴں پہنچنے پر اگر آپ کی نیت مکمل ۱۵/ دن قیام کی نہ ہو تو آپ گڑگاوٴں میں مسافر ہی رہیں گے ، مقیم نہ ہوں گے اور آپ ۴/ رکعت والی نمازوں میں حسب شرائط قصر کریں گے (امداد المفتین، ص: ۳۲۱، ۳۲۲، سوال: ۲۵۱، مطبوعہ: مکتبہ دار العلوم کراچی، فتاوی محمودیہ ۷: ۴۹۱ - ۴۹۴، سوال: ۳۵۸۸- ۳۵۹۱، مطبوعہ: ادارہ صدیق ڈابھیل، فتاوی رحیمیہ جدید، ۵: ۱۷۷، سوال: ۲۲۵، مطبوعہ: دار الاشاعت کراچی، وغیرہ ) ؛ البتہ آگرہ چوں کہ آپ کا وطن ہے؛ اس لیے آگرہ پہنچنے پر آپ فوراً مقیم ہوجائیں گے اگرچہ وہاں آپ کو صرف ایک، دو روز قیام کرنا ہو اور ۴/ رکعت والی نمازیں بھی مکمل ۴/ رکعت پڑھیں گے۔</p><p dir=""RTL"">
	فالوطن الأصلي ینتقض بمثلہ لا غیر، وھو أن یتوطن الإنسان في بلدة أخری وینقل الأھل إلیہا من بلدتہ فیخرج الأول من أن یکون وطناً أصلیاً لہ حتی لو دخل فیہ مسافراً لا تصیر صلاتہ أربعاً (بدائع الصنائع، ۱: ۴۹۸، ط: دار الکتب العلمیة بیروت) ، ویبطل وطن الإقامة بمثلہ وبالوطن الأصلي وبإنشاء السفر، والأصل أن الشیء یبطل بمثلہ وبما فوقہ لا بما دونہ (الدر المختار مع رد المحتار، کتاب الصلاة، باب صلاة المسافر ۲: ۶۱۴، ۶۱۵، ط: مکتبة زکریا دیوبند) ، من خرج من عمارة موضع إقامتہ قاصداً مسیرة ثلاثة أیام ولیالیھا ……صلی الفرض الرباعي رکعتین …حتی یدخل موضع مقامہ أو ینوي إقامہ نصف شھر بموضع صالح لھا فیقصر إن نوی في أقل منہ أو …بموضعین مستقلین (تنویر الأبصار مع الدر والرد، کتاب الصلاة، باب صلاة المسافر، ۲: ۵۹۹- ۶۰۶) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",166806,deoband,عبادات,صلاة
01-Sep-2020,https://darulifta-deoband.com/home/ur/salah-prayer/166804,نمازی کے سامنے سے ہٹنے کا حکم,اگر کوئی آدمی نماز پڑھنے والے کے ٹھیک آگے بیٹھا ہو تو کیا آگے بیٹھنے والا آدمی دائیں بائیں سے نکل سکتاہے؟ براہ کرم، جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:242-163/N=3/1440</span></p><p dir=""RTL"">
	&nbsp;جی ہاں! اگر کوئی شخص نمازی کے سامنے بیٹھا ہو تو وہ دائیں بائیں ہوکر سامنے سے ہٹ سکتا ہے، جائز ہے (احسن الفتاوی، ۳: ۴۰۸، مطبوعہ: ایچ، ایم سعید کراچی) ؛ کیوں کہ یہ نمازی کے سامنے سے گذرنا نہیں ہے، جو ممنوع ہے؛ بلکہ ہٹنا ہے اور یہ جائز ہے ۔</p><p dir=""RTL"">
	مستفاد: أراد المرور بین یدي المصلي فإن کان معہ شیٴ یضعہ بین یدیہ ثم یمر ویأخذہ، ولو مر اثنان یقوم أحدھما أمامہ ویمر الآخر ویفعل الآخر، ھکذا یمران (رد المحتار، کتاب الصلاة، باب ما یفسد الصلاة وما یکرہ فیھا، ۲: ۴۰۱، ط: مکتبة زکریا دیوبند، عن القنیة)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",166804,deoband,عبادات,صلاة
