issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/zakat-charity/145372,گھر بنانے كی نیت سے جگہ خریدنے كے لیے جمع شدہ رقم پر زكاۃ؟,ایک شخص نے ایک جگہ خرید کر گھر بنانے کے واسطے پیسہ جمع کرنا شروع کیا، جگہ خریدنے کے لیے کم سے کم بیس لاکھ روپیہ جمع کرنا پڑتا ہے اور پھر ایک سادہ گھر بنانے کے لیے ہمارے یہاں کم سے کم پندرہ لاکھ تقریباً لگتا ہے تو پوچھنا یہ ہے کہ یہ شخص جو پیسہ جگہ خریدنے کے لیے اور گھر بنانے کے لیے جو پیسہ جمع کررہاہے ، اس پیسہ میں زکوة ادا کرنا پڑے گا یا نہیں کیونکہ یہ دونوں کام حاجت اصلیہ ہیں۔ برائے مہربانی رہنمائی فرمائیں، بہت کرم ہوگا۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 023-054/M=2/1438</span></p><p dir=""RTL"">
	&nbsp;</p><p dir=""RTL"">
	صورت مسئولہ میں اگر وہ شخص سال گذرنے سے پہلے پہلے اپنی جمع کردہ رقم سے رہائش کے لیے گھر بنانے کی نیت سے جگہ خرید لیتا ہے تب تو اس پلاٹ پر زکوة واجب نہیں لیکن اگر مذکورہ مقصد کے لیے جمع کردہ رقم پر سال پورا ہوگیا اور ابھی تک اس پیسے سے پلاٹ نہیں خریدا اور وہ بقدر نصاب ہے تو سال گذرنے پر اس جمع شدہ رقم کی زکوة واجب ہے إذا أمسکہ لینفق منہ کل ما یحتاجہ فحال علیہ الحول وقد بقي معہ منہ النصاب فإنہ یزکی ذلک الباقی وإن کان قصدہ الإنفاق منہ أیضاً فی المستقبل لعدم استحقاقہ صرفہ إلی حوائجہا الأصلیة وقت حولان الحول (شامی زکریا: ۳/ ۱۷۹)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",145372,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/145350,صدقات نافلہ کی رقم قرض معاف کر کے اس کے بدلے رکھ لینا؟,حضرت ،میں نے اللہ سے وعد کیا تھا کہ میں جو بھی پیسے کماوٴں گا اس کا ایک حصہ نیک کاموں میں خرچ کروں گا، اور اللہ کے کرم سے میں نے ابھی تک برابر پیسے نیک کاموں میں خرچ کئے ہیں، میں نے اپنے اچھے پڑوسی اور رشتہ دار کو کچھ پیسے ادھار دیئے تھے جسے اس نے لوٹانے کا وعدہ کیا ہے، مگر اس کی مالی حالت بہت زیادہ اچھی نہیں ہے تو کیا میں اس کے قرض کو معاف کردوں او رنیکی کے لیے جو پیسے میں نے رکھیں ہیں ان میں سے قرض کی رقم میں اپنے پاس رکھ لوں؟ اس کے علاوہ کیا ان نیکی کے پیسوں کو بھائی کے سسر جو بہت بیمار اور مڈل فیملی کے ہیں ان کے علاج کے لیے دے سکتا ہوں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 063-080/M=2/1438</span></p><p dir=""RTL"">
	صورت مسئولہ میں اگر آپ نے نذر نہیں مانی تھی فقط عزم اور پختہ ارادہ کیا تھا تو نیک کاموں میں خرچ کرنا نفلی صدقہ کہلائے گا مقروض کے قرض کو معاف کردینا بھی نیکی کا کام ہے صورت مسئولہ میں آپ اپنے مقروض و تنگ دست پڑوسی کومعاف کردیں تو یہ عمل بلا شبہ درست ہے اور جو پیسے آپ نے نیکی کے کاموں میں خرچ کے لیے رکھ رکھے ہیں ان کو قرض کی رقم میں اپنے پاس رکھ سکتے ہیں اور نیکی کے پیسے آپ بھائی کے بیمار و غریب سسر کو علاج کے لیے بھی دے سکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",145350,deoband,عبادات,زکاة و صدقات
30-Aug-2020,https://darulifta-deoband.com/home/ur/zakat-charity/145294,شادی کے لئے زکوة کے پیسہ لینا,میں ایک کمپنی میں ملازمت کرتا ہوں، میری عمر ۲۷/ سال ہے، سات سال پہلے منگنی ہوئی تھی، پیسے نہ ہونے کی وجہ سے شادی نہیں ہورہی، دوست و احباب سے قرض مانگا ہے، انہوں نے مدد کرنے سے انکار کردیا، اب ایک دوست کہتا ہے کہ میں آپ کو زکوة کے پیسے دیتا ہوں، تو کیا شادی کے لیے مجھے یہ پیسے لینا جائز ہے یا نہیں؟ میری شادی میں کچھ رکاوٹیں ہیں: (۱) کمرہ اور باتھ روم بنانا۔ (۲) سونا خریدنا۔ (۳) ولیمہ کرنا۔ نوٹ: میرے والد صاحب ۳۵/ سالوں سے سیلس مین کی نوکری کرتے ہیں اور اب ان کی تنخواہ بارہ ہزار روپئے ہے، ابا جی نے بتایا کہ میری شادی کے لیے انہوں نے اب تک تھوڑا تھوڑا محفوظ کرکے پچاس ہزار سے ساٹھ ہزار روپیہ محفوظ کئے ہیں۔ اب یہاں ایک مسئلہ سامنے آتا ہے کہ اس رقم کی وجہ سے ہم زکوة لیں یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 046-103/B=2/1438</span></p><p dir=""RTL"">
	جب آپ کے والد محترم نے آپ کی شادی کے لیے پچاس ساٹھ ہزار روپے جمع کرکے رکھے ہیں تو پھر آپ کے لیے زکوٰة کے پیسے اپنے دوست سے لینا مناسب نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",145294,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/131112,صدقے کے پیسے سے کبوتر کو باجرہ؟,میں اپنا جیسے پچاس روپئے صدقے نکالتا ہوں، یہ پیسہ میں کسی کو دینے کے بجائے ان پیسوں کا باجرہ خرید کر کبوتر کو ڈال سکتا ہوں؟ یا الگ پیسوں کا دانہ ڈالنا بہتر رہے گا؟ یا صدقہ کے پیسہ کہیں اور دیدیا جائے۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 1238-1243/M37=01/1438</span></p><p dir=""RTL"">
	کبوتر بھی اللہ کی مخلوق ہے ضرورةً اس کے لیے دانہ چارہ ڈال دینا منع نہیں ہے لیکن انسان اشرف المخلوقات ہے اس کے ساتھ دوسروں کے حقوق بھی وابستہ ہیں اچھا یہ ہے کہ اپنے صدقے کا پیسہ ضرورت مند انسان کو دے دیں او رجو انسان جتنا محتاج و ضرورت مند ہو اس کو دینے میں اسی قدر ثواب زیادہ ہے نفلی صدقہ کسی کو بھی دے سکتے ہیں البتہ واجبی صدقہ، غریب اور مستحق کو دینا ضروری ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",131112,deoband,عبادات,زکاة و صدقات
31-Aug-2020,https://darulifta-deoband.com/home/ur/zakat-charity/69968,جیب خرچ بچ کر نصاب کو پہنچ جائے تو زکات ہے؟,میں اپنے والدین کے ساتھ رہتاہوں اور کام کرتاہوں، وہ مجھے کچھ جیب خرچ جیسے چھ ہزاروپئے ماہانہ دیتے ہیں جس میں سے میں اکثر روپئے کچھ گھریلو سامان خریدنے کے لیے بچا کررکھتاہوں تو جب یہ بچت زکاة کے نصاب سے زیادہ ہوجائے تو کیا میں زکاة کا مستحق ہو سکتاہوں؟نیز بتائیں کہ میرے نصاب کیا ہے؟ براہ کرم، اس بارے میں میری رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 1234-1241/M37=01/1438</span></p><p dir=""RTL"">
	جو روپئے آپ بچا کر رکھتے ہیں اگر وہ نصاب کو پہنچ جائے یعنی ساڑھے باون تولہ چاندی کی قیمت کو پہنچ جائے اور وہ حاجت اصلیہ اور قرض سے زائد ہو تو آپ مستحق زکوة کے بجائے مُعطی زکوة بن جائیں گے یعنی سال پورا ہونے پر خود ان روپیوں کی زکوة نکالنا آپ پر واجب ہوجائے گا اور آپ کے لیے زکوة لینا جائز نہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69968,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/69917,مدرسہ میں جو زکات کی رقم آتی ہے اس کی تملیک کی کیا صورت ہے ؟,iمدرسہ میں جو زکات کی رقم آتی ہے اس کی تملیک کی کیا صورت ہے ؟,"<p>بسم الله الرحمن الرحيم</p><p> Fatwa ID: 795-1025/Sd=1/1438

زکات کی رقم کا مصرف فقراء مساکین ہیں، اگر مدرسے میں مستحق زکات طلبہ ہوں، تو اُن کو بھی براہ راست زکات کی رقم دی جاسکتی ہے اور تملیک کا بے غبار طریقہ یہ ہے کہ مدرسہ کا جتنا ماہانہ خرچ بہ شمول مطبخ، تعلیم، تنخواہ مدرسین وغیرہ آتا ہو، اُس کو طلبہ پر تقسیم کر کے جو حاصل آئے ، اُس رقم کو ہر طالب علم پر بہ طور ماہانہ فیس مقرر کر دی جائے اور ہر مہینے کے آخر میں فیس کے بقدر رقم مستحقِ زکات طلبہ کو دے کر اُن سے بمد فیس وصول کر لی جائے ۔ (چند اہم عصری مسائل: ۱۹۵/۲) ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69917,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/69913,ازواج مطہرات بنی ہاشم میں داخل ہیں؟ ان کے آزاد کردہ غلاموں کو زکات؟,کیا ازواج مطہرات بنی ہاشم میں داخل ہیں یا نہیں؟اور کیا ازواج مطہرات کے آزاد کردہ غلاموں کو زکوة صدقات کا دینا جائز ہوگا؟,"<p>بسم الله الرحمن الرحيم</p><p> </p><p>
	Fatwa ID: 900-927/D=2/1438<br>
	ازواج مطہرات میں کوئی بھی بنی ہاشم میں سے نہ تھیں، لہٰذا ان کے آزاد کردہ غلاموں کو زکاة و صدقات دینا درست ہے چنانچہ ایک حدیث میں ہے کہ حضرت بریرہ کے پاس صدقہ کا گوشت تھا جبکہ و ہ حضرت عائشہ کی آزاد کردہ باندی تھیں ۔ عن عائشة کان فی بریرة ثلات سنن وفیہ، دخل رسول اللہ-صلی اللہ علیہ وسلم- والبرمة تفور بلحم فقرب إلیہ خبز وإدم من إدم البیت فقال ألم أر برمة فیہا لحم قالوا بلی ولکن ذلک لحم تصدق بہ علی بریرة وأنت لاتاکل الصدقة قال ہو علیہا صدقة ولنا ہدیة (متفق علیہ، مشکاة ص: ۱۶۱)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69913,deoband,عبادات,زکاة و صدقات
31-Aug-2020,https://darulifta-deoband.com/home/ur/zakat-charity/69857,زکاة کی رقم سے کمیشن لینے والے كو چندہ دینا؟,کیا مدرسہ میں زکاة دینا جائز ہے جب کہ ہم جانتے ہیں کہ جو شخص ہم سے پیسے لے رہاہے وہ اس زکاة کی رقم سے کمیشن لے گا؟کیا شرائط ہیں جن کی بنیاد پر ہم مدرسہ کو زکاة دے سکتے ہیں تاکہ زکاة ادا ہوجائے؟مدرسہ والے بچوں کو زکاة کی رقم دیتے ہیں اور پھر ان کو واپس کرنے کے لیے کہتے ہیں توکیا یہ جائز ہے؟,"<p>بسم الله الرحمن الرحيم</p><p> </p><p>
	Fatwa ID: 1368-1454/H=01/1438<br>
	<br>
	(۱) اگر اس نے آپ سے کہا کہ میں آپ کی دی ہوئی زکوٰة کی رقم میں سے کمیشن لوں گا یا آپ کو تحقیقِ شرعی سے زکوٰة کی رقم میں سے کمیشن لینا معلوم ہے تو کمیشن لی گئی رقم کے بقدر آپ کی زکوٰة اداء نہ ہوگی۔<br>
	(۲) جس مدرسہ میں مصارفِ زکوٰة طلبہ ہیں اور دل مطمئن ہوکہ اس مدرسہ میں ہماری زکوٰة مستحقینِ زکوٰة طلبہ پر خرچ کی جاتی ہے تو اس مدرسہ میں آپ خود یا اپنے کسی معتمد علیہ شخص کے ذریعہ اپنی زکوٰة پہنچا دیا کریں۔<br>
	(۳) مدرسہ والے بچوں کو زکوٰة کی رقم دے کر واپس کرنے میں کیا صورت اختیار کرتے ہیں اس کی پوری تفصیل خود ان کے قلم سے لکھوا کر بھیجئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69857,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/69827,تنخواہ کی زکاة دینی چاہئے یا سیونگ کی ؟ سالانہ یا ماہانہ ؟ اور کتنی زکاة دینی چاہئے؟,تنخواہ کی زکاة دینی چاہئے یا سیونگ کی ؟ سالانہ یا ماہانہ ؟ اور کتنی زکاة دینی چاہئے؟,"<p>بسم الله الرحمن الرحيم</p><p> </p><p>
	Fatwa ID: 982-960/B=12/1437<br>
	<br>
	تنخواہ او رسیونگ کی دونوں رقم ملا کر سب کی زکوة چالیسواں حصہ نکالی جائیں گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69827,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/69773,ہم جس شخص کو صدقہ یا زکاة دیں اس کو کیسے کہوں کہ بھائی یہ زکاة ہے؟,ہم جس شخص کو صدقہ یا زکاة دیں اس کو کیسے کہوں کہ بھائی یہ زکاة ہے؟,"<p>بسم الله الرحمن الرحيم</p><p> </p><p>
	Fatwa ID: 1478-1496/L=1/1438<br>
	زکوة کی ادائیگی میں نیت کا اعتبار ہے جس شخص کو آپ صدقہ یا زکوة کی رقم دے رہے ہیں اگر دیتے وقت اس سے کچھ نہ کہیں یا ہدیہ وغیرہ کہہ دیں اور نیت زکوة کی کرلیں تو بھی زکوة ادا ہو جائے گی۔ وشرط صحة أدائہا نیة ․․․․․ قولہ نیة أشار إلی أنہ لا اعتبار للتسمیة فلو سماہا ہبة أو قرضاً تجزیہ في الأصح ۔ (شامی: ۳/ ۱۸۷)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69773,deoband,عبادات,زکاة و صدقات
30-Aug-2020,https://darulifta-deoband.com/home/ur/zakat-charity/69602,صدقاتِ واجبہ کی رقم سے تنخواہ لینا,میں این جی او کے فنڈ کے لیے پیسے اکٹھے کررہاہوں، میں نے مشاہدہ کیا ہے کہ اکثر پیسوں کا استعمال صحیح سے غریبوں پر نہیں ہورہاہے، ٹرسٹی لوگ کھاجاتے ہیں۔ اب میں نے اپنی این جی او چلانے کا فیصلہ کیا ہے تاکہ زیادہ سے زیادہ پیسے غریبوں پر خرچ کئے جائیں تو کیا میں ان پیسوں سے میں اپنی تنخواہ لے سکتاہوں؟ اگر ہاں تو کتنی تنخواہ لے سکتاہوں؟,"<p>بسم الله الرحمن الرحيم</p><p> </p><p>
	Fatwa ID: 1332-1308/H=12/1437<br>
	<br>
	سات آٹھ افراد جو نیک صالح متقی حساب کتاب میں مہارت رکھتے ہوں ان میں ایک دو علماء بھی ہوں ایسے حضرات کی ایک مجلس بنا کر اس کے ماتحت کام کریں اراکینِ مجلس جو تنخواہ مقرر کردیں وہ تنخواہ لے لیا کریں اورتمام حساب کتاب لین دین بالکل صاف ایسا رکھیں کہ کسی کو انگلی رکھنے کی گنجائش نہ مل سکے۔<br>
	-----------------------------------------<br>
	جواب درست ہے؛ البتہ اتنا اضافہ ہے کہ زکات اور دیگر صدقاتِ واجبہ کی رقم سے تنخواہ لینا کسی حال میں جائز نہیں ہے، اراکینِ مجلس کی طرف سے مقرر کیے جانے کے بعد عطیہ و امداد کی رقم سے لے سکتے ہیں۔ (س)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69602,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/69569,ہر آرڈر پر صدقہ نہیں دے پا رہا ہوں، کیا کروں؟,میں نے تین سال پہلے آن لائن بزنس شروع کیا اور سوچا تھا کہ روزانہ ہر آرڈر پر دس روپئے صدقہ کروں گا، لیکن بعد میں معلوم ہوا کہ بہت زیادہ کمپیٹیشن ہے اور روبروز قیمت بڑھنے کی وجہ سے ہر آرڈر کے حساب سے صدقہ دینا مشکل ہوگیاہے، کیوں کہ سامان کی قیمت وہی رہتی ہے ، اس لیے میرا منافع بہت کم ہوتاہے اور میں آرڈر پر صدقہ نہیں دے پاتاہوں ، تاہم میں صدقہ کے نام پر کچھ رقم ضرور دیتاہوں۔ میں یہ پوچھنا چاہتاہو ں کہ میں نے جو فیصلہ کیا تھا وہ میں پورا نہیں کرپا رہاہوں، تو میرا کفارہ کیا ہوگا؟کیوں کہ میں ہر آرڈر پر صدقہ نہیں دے پارہاہوں۔کیا مجھے کوئی کفارہ دینا پڑے گا ؟یا میں در اصل کیا کرسکتاہوں؟ براہ کرم، قرآن وحدیث کی روشنی میں جواب دیں۔,"<p>بسم الله الرحمن الرحيم</p><p> </p><p>
	Fatwa ID: 1451-1477/H=01/1438<br>
	<br>
	اس طرح سوچ لینے کی وجہ سے دس روپئے ہر آرڈر پر صدقہ دے دینا اگر چہ بہتر ہے تاہم واجب نہیں اگر اب کسی مجبوری میں دس روپئے نہیں دے پارہے ہیں تو جتنے بھی دے سکیں دے دیا کریں۔ دس روپئے نہ دینے پر کسی قسم کا کوئی مالی کفارہ واجب نہیں ہوگا آپ ہر نماز کے بعد او ررات کو سوتے وقت سات مرتبہ سورہٴ قریش اور اول و آخر سات سات مرتبہ درود شریف پڑھ کر روزی میں کاروبار میں خیرو برکت کی دعاء کرتے رہا کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69569,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/69555,تن خواہ کے ساتھ چندہ میں فی صد وصول کرنا؟,کیافرماتے ہیں علمائے دین ومفتیان شرع متین مسئلہ ذیل میں کہ ہمارے مدرسے میں دوسرے ماہ کے مانند ماہ رمضان میں بھی حضرات اساتذہ کرام کے لیے وظیفہ متعین ہے کہ جوبھی استاذ ماہ مذکورمیں مدرسہ کے لیے تحصیل کرے یامدرسہ کے دیگرامورمیں مصروف رہے ان کے لیے ماہ رمضان کے علاوہ دوسرے مہینہ میں جتنی مقداروظیفہ ہے وہی مقدارمتعین وظیفہ اس ماہ میں بھی ملے گا۔ البتہ ماہ رمضان میں کچھ امدادبھی ملے گی، اورامداد کی مقدارتحصیل کی مقدارکے اعتبارسے فیصد دس روپیہ ہوگی۔ اب دریافت طلب بات یہ ہے کہ مذکورہ طریقہ پرامداددیاجاناجائزہے یانہیں؟ المستفتی محمدعزیزالحسن چندنائشی، چاٹگام، بنگلہ دیش۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 1092-1226/SN37=2/1438</span></p><p>
	<span dir=""RTL"">اگر یہ ”امداد“ امداد ہی رہے، حقِ واجب نہ سمجھا جائے تو اس اس طرح امداد و انعام دینا جائز ہے۔</span></p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69555,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/69554,سات تولہ سونا اور دس لاکھ روپئے نقد ہیں زكات كس طرح ادا كی جائے گی؟,میرے پاس سات تولہ سونا اور دس لاکھ روپئے نقد ہیں، تو کیا میں صرف دس لاکھ وپئے کی زکاة ادا کروں؟یا اس میں سونے کی قیمت کو شامل کرلوں اور پھر زکاة ادا کروں؟,"<p>بسم الله الرحمن الرحيم</p><p> </p><p>
	Fatwa ID: 962-950/B=12/1437<br>
	<br>
	دس لاکھ کے ساتھ سونے کی قیمت کو بھی شامل کریں دونوں کی مجموعی رقم کی زکوة چالیسواں حصہ نکالیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69554,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/69542,فطرہ کی رقم کی ادائیگی میں تاخیر,مسجد کے ذمہ داروں نے اپنے علاقے کے تمام افراد سے فطرہ کی رقم جمع کی ہے ۔تاکہ ضرورت مند کو دی جاسکے ۔مگر اب تک رقم مسجد کے ذمہ داروں کے پا س ہی ہے ۔ادائیگی کا طریقہ کیا ہے ؟ کس کس کو دے سکتے ہیں؟دینے میں تاخیر کرسکتے ہیں یا جلدی سے ادا کرنا چایئے ؟ دعا کی درخواست شکریہ,"<p>بسم الله الرحمن الرحيم</p><p> Fatwa ID: 1013-968/B=12/1437

جو لوگ آپ کی بستی میں غریب و محتاج لوگ ہیں ان کی تحقیق کرکے انہیں جلد از جلد پہنچائیں۔ اتنے دنوں تک فطرہ کی رقم کو روک رکھنا مکروہ ہے۔ وہ تو عید ہی کے دن پہنچا دینی چاہئے تھی تاکہ ان کی عید بھی ہنسی خوشی کے ساتھ ہو۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69542,deoband,عبادات,زکاة و صدقات
30-Aug-2020,https://darulifta-deoband.com/home/ur/zakat-charity/69459,غیر اسلامی ریاست میں زکوة کی ادائیگی سے متعلق,برائے مہربانی میری رہنمائی فرمائیں کہ زکوة رسول اللہ اور صحابہ کرام کے ادوار میں حکومت کو دی جاتی تھی جسے حکومتی انتظام و انصرام پر خرچ کیا جاتا تھا۔ ان ادوار میں زکوة کسی فرد یا کسی اور ادارے کو نہیں دیا جاتا تھا۔ یہ فیصلہ علما نے کب کیا کہ زکوة کی رقم دیگر اداروں کی دینا جائز ہے ۔ دوسری بات یہ کہ کیا یہ اسلامی ریاست میں دور موجودہ کے ٹیکس کا متبادل نہیں ہے ؟ اگر ہاں تو ایک مسلمان دو ٹیکس کیوں دے ؟ مجھے ایک صاحب نے کہا ہے کہ کے کسی فتوے کے مطابق دارالحرب میں زکوة کی ادائیگی لازم نہیں ہے ۔ لیکن اگر ہم جیسے لوگ جو ہندوستان جیسے ملک کو دارالحرب نہیں مانتے ہیں وہ زکوة کی رقم کس طرح ادا کریں۔,"<p>بسم الله الرحمن الرحيم</p><p> Fatwa ID: 1012-178/D=12/1437

اموال کی دو قسمیں ہیں ظاہرہ اور باطنہ، اموال باطنہ کی زکوة رسول اللہ صلی اللہ علیہ وسلم کے زمانہ سے آج تک صاحب زکوة خود ہی ادا کرتے ہوئے آرہے ہیں البتہ اموال ظاہر میں مثلاً مال تجارت ، جانوروں کی زکوة، رسول اللہ صلی اللہ علیہ وسلم، ابوبکر وعمر او رعثمان رضی اللہ عنہم کے زمانہ تک حکومتی کارندوں کے ذریعہ وصول ہوتی تھی اور قرآن وحدیث میں ذکر کردہ اس کے مصارف میں خرچ ہوتی تھی، پھر حضرت عثمان رضی اللہ عنہ کے زمانہ میں جب انہوں نے دیکھا کہ اموال کی کثرت ہوگئی ہے، جستجو اور تلاشی میں اصحاب زکوة کا کافی ضرر لاحق ہورہا ہے تو انہوں نے مصلحت سمجھا کہ اب حکومت کی طرف سے وصول نہ کرکے ارباب اموال کوہی اس کی ذمہ داری سپرد کی جائے چنانچہ صحابہ سے مشورہ کرکے انہوں نے ایسا ہی کیا، اسی وقت سے ارباب اموال خود اموال ظاہرہ کی زکوة بھی ادا کرتے آرہے ہیں آپ کے سوال نامے سے معلوم ہوتا ہے کہ اموال ظاہرہ کی طرح اموال باطنہ کی زکوة بھی حکومت وصول کرتی تھی اور حکومت زکوة کو اپنی ہر طرح کی ضروریا ت میں خرچ کرتی تھی یہ صحیح نہیں ہے نیز یہ کہنا کہ علماء نے اس طریقہ کو بدل دیا یہ بھی درست نہیں ہے بلکہ اجماع صحابہ سے یہ فیصلہ لیا گیا ہے قال فی البدائع: ․․․․․․ أن الأموال الباطنہ لایطالب الإمام بزکاتہا ․․․․․․ بخلاف الأموال الظاہرة لأن الإمام یطالب بزکاتہا ․․․․ وکان یأخذہا رسول اللہ صلی اللہ علیہ وسلم وأبوبکر وعمر إلی زمن عثمان رضی اللہ عنہم فلما کثرت الأموال في زمانہ وعلم أن فی تتبعہا زیادة ضرر بأربابہا رأی المصلحة في أن یفوّض الأداء إلی أربابہا باجماع الصحابة فصار أرباب الأموال کالوکلاء عن الإمام (۲/۸۵ ط: رکریا) اور چونکہ زکوة ارکان اسلام میں ایک رکن اور فریضہٴ خداوندی ہے اس لیے موجودہ دور کا ٹیکس اس کا متبادل نہیں ہوسکتا، رہی یہ بات کہ ہندوستان میں زکوة کس طرح ادا کریں تو آپ سال پورا ہونے پر نصاب کا حساب کرکے ڈھائی فیصد زکوة غرباء ومساکین کو دے دیں تو آپ کی زکوة ادا ہوجائے گی۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69459,deoband,عبادات,زکاة و صدقات
31-Aug-2020,https://darulifta-deoband.com/home/ur/zakat-charity/69456,زکات کا صحیح استعمال کہاں کرسکتے ہیں؟,میرے دو بڑے بھائیوں کا انتقال ہوچکا ہے اور ان کی اہلیہ یا بچوں کا ذریعہ آمدنی کچھ بھی نہیں ہے۔ کیا میں انہیں زکات کی رقم دے سکتا ہوں؟ اور بچوں کی تعلیم میں زکات کا استعمال کر سکتا ہوں؟,"<p>بسم الله الرحمن الرحيم</p><p> Fatwa ID: 1315-1297/H=12/1437

(۱) اگر دونوں مرحوم بھائیوں کی بیوائیں مستحق زکوة ہیں یعنی وہ نصاب زکوة کی مالک نہیں اور نہ ہی خاندان سادات میں سے ہیں تو آپ ان کو اپنی زکوة دیدیں گے تو آپ کی زکوة ادا ہوجائے گی اور جب زکوة ان کے قبضہ میں پہنچ جائے گی توان کو اختیار ہوگا کہ وہ اپنے اور اپنے گھریلو اخراجات میں جہاں چاہیں خرچ کرلیں اگر اپنے اپنے بچوں کی تعلیم پر خرچ کردیں گی تو اس کا بھی ان کو اختیار ہوگا۔ 
(۲) آپ اگر براہ راست بچوں کی تعلیم پر خرچ کرنا چاہیں تو کس کس طرح خرچ کریں گے؟ اس کی تفصیل لکھ کر معلوم کریں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69456,deoband,عبادات,زکاة و صدقات
