issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/innovations-customs/69099,عید ، بقرعید کے بعد مصافحہ شریعت سے ثابت نہیں ہے,۱)ہماری بستی میں عید الفطر اور عید الاضحی کی نماز کے بعد دعاہوتی ہے اور دعا کے بعد خطبہ ہوتا ہے اسکے بعد امام لوگو ں کو کہتا ہے کہ تکبیر تشریق پڑھتے ہوئے گھر جاؤ، کچھ لوگ پھر امام کو مصافحہ کرتے ہیں اور رقم بھی دیتے ہیں۔ یاد رہے کہ ان لوگوں میں کچھ ایسے لوگ موجود ہوتے ہیں جودوسرے صوبہ جات سے آکر فیکٹریوں میں کام کرتے ہیں اور عید کو ہی ان سے ملاقات ہوتی ہے اور کچھ بنا رقم کے ہی خالی ہاتھ سلام مصافحہ کرتے ہیں اور چلے جاتے ہیں اور کچھ لوگ امام صاحب کو جو کہ ( ہجوم کی وجہ سے نیچے بیٹھ جاتے ہیں ) کے آگے ہی رقم دال دیتے ہیں بعد میں مصافحہ کرتے ہیں اور کچھ بنا مصافحہ کئے رقم ڈال کے چلے جاتے ہیں کیا یہ مصافحہ کرنا اور رقم دینا اور لینا جائز ہے ؟ ۲) اور اگر بنا مصافحہ کے لوگ امام کو عید کے خطبہ کے بعد رقم دیں فرداً فرداً یا کوئی ایک مقتدی جمع کر لے کیا اس صورت میں یہ کام درست ہے یا نہیں۔مدلل جواب سے نوازیں بینواتوجرو والسلام محمد ارشاد امام مسجد اوگلی کالا آنب ہماچل پر دیش ۲۱ جولائی سنہ ۲۰۱۴,"<p>بسم الله الرحمن الرحيم</p><p> Fatwa ID: 960-783/D=11/1437

عید ، بقرعید کے بعد مصافحہ شریعت سے ثابت نہیں ہے یہ اہل بدعت و روافض کا طریقہ ہے لہذا اس سے اجتناب کرنا چاہئے مصافحہ کے نام پر ہدیہ بھی ٹھیک نہیں اگر دینا ہی ہوتو الگ جمع کرلی جائے پھر انہیں پیش کردی جائے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",69099,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/68761,كسی كی موت كے بعد گھر میں سالہا سال خوشیاں نہ منانا؟,ہمارے یہاں ایک رواج چلتا آیا ہے کہ کسی کے گھر پر کسی کا انتقال ہوجائے تو اس میت کے گھر والے ایک یا دو سال کے عرصے میں کسی طرح کی خوشیاں منانا چاہتے ہیں جیسے کہ شادی وغیرہ کرتے ہیں، کیا یہ شریعت کے دائرہ میں ہے؟ (۱) کیا گھر پر کسی کا انتقال ہوجائے تو ایک یا دو سال کے عرصے میں خوشیاں کرنی ہیں؟ (۲) یا کسی کی شادی ہی کروانی ہے تو کسی اور طرح کی خوشی اورسگائی (engment) بھی کرواسکتے ہیں؟ (۳) اگر میت کے گھر پر ایک یا دو سال کے عرصے میں کسی طرح کی خوشیاں نہ کی جائے تو آنے والے چار سال کچھ بھی خوشیاں میت کے گھر پر نہیں کر سکتے۔ براہ مہربانی شریعت کی روشنی میں اس کا حکم فرمائیں۔,"<p>بسم الله الرحمن الرحيم</p><p> </p><p>
	Fatwa ID: 1036-1028/SN=11/1437<br>
	<br>
	(۱، ۲، ۳) یہ فاسد خیال پر مبنی لوگوں کابنایا ہوا رواج ہے، کوئی شرعی چیز نہیں ہے، میت کے گھر والے حسبِ مصلحت کبھی بھی نکاح، عقیقہ اور عید جیسی خوشیاں منا سکتے ہیں، ایک دو سال کے اندر اندر ہی ضروری نہیں ہے، یہ اعتقاد قطعاً باطل ہے کہ اگر ایک دو سال کے اندر خوشی نہ منائی جائے تو آنے والے چار سال کچھ بھی خوشیاں نہیں منا سکتے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68761,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/68730,گھر بھرانی(barani ) کے نام پر نئے گھر میں داخل ہونے سے پہلے ایک بكرا کاٹ کر دعوت کی جاتی ہے، کیا یہ دعوت کرنا جائز ہے؟,گھر بھرانی(barani ) کے نام پر نئے گھر میں داخل ہونے سے پہلے ایک بقرہ کاٹ کر دعوت کی جاتی ہے، کیا یہ دعوت کرنا جائز ہے؟ اور اس دعوت میں جاکے کھانا جائز ہے؟ قرآن اور حدیث کی روشنی میں براہ کرم جواب دیں۔,"<p>بسم الله الرحمن الرحيم</p><p> Fatwa ID: 826-826/B=11/1437

یہ محض ایک رسم ہے شریعت اسلام میں اس کی اصل نہیں ہے دو رکعت نفل خیر و برکت کے لیے کسی نیک آدمی سے پڑھوالیں اور پھر اس میں رہنا شروع کردیں گھر میں قرآن کی تلاوت برابر کرتے رہیں نفل نمازیں بھی کبھی کبھی پڑھتے رہیں، اس سے گھر میں برکت رہے گی۔ کھانے کھلانے کی رسم سے برکت نہ ہوگی۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68730,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/68271,طاق راتوں میں اجتماعی دعاکے لیے اعلان کرنا؟,طاق راتوں میں مسجد میں اعلان کرکے لوگوں کو اجتماعی دعا کے لیے مدعو کرنا کیسا ہے ؟ کیا ایسا کرنا صحیح ہے یا غلط؟ برئے کرم مفصل جواب دیں۔,"<p>بسم الله الرحمن الرحيم</p><p> Fatwa ID: 1153-1257/H=12/1437

اجتماعی دعاء کے لیے مدعو کرنا مناسب نہیں، ہر شخص اپنے اپنے مقام پر رہ کر نماز، ذکر تلاوت دعاء کا اہتمام کرے او ربوقتِ دعاء موجود لوگ بھی اتفاقاً شریک ہوجائیں جبکہ ان کو جمع کرنے اور بلانے کا کچھ اہتمام نہ کیا گیا ہوتو اس میں کچھ مضائقہ نہیں کہ اجتماعی دعاء کرلیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68271,deoband,عقائد و  ایمانیات,بدعات و رسوم
31-Aug-2020,https://darulifta-deoband.com/home/ur/innovations-customs/68235,ماہ محرم میں ذکر شہادت جائز ہے یا نہیں؟,کیا فرماتے ہیں علمائے دین اس مسئلہ میں ماہ محرم میں ذکر شہادت جائز ہے یا نہیں؟ جب کہ یہ قرآن اور حدیث سے ثابت ہے۔,"<p>بسم الله الرحمن الرحيم</p><p> Fatwa ID: 1298-1317/L=12/1437

ماہِ محرم میں ذکر شہادت بوجہ مشابہت ِ روافض کے منع ہے (فتاوی رشیدیہ: ۱۴۸) قرآن کی کس آیت او رکس حدیث سے یہ ثابت ہے اس کا حوالہ لکھ کر سوال کیا جائے پھر ان شاء اللہ جواب دیا جائے گا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",68235,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/66993,خوشی کے وقت تالی بجانا کیسا ہے ؟,خوشی کے وقت تالی بجانا کیسا ہے ؟,"<p>بسم الله الرحمن الرحيم</p><p> Fatwa ID: 1151-1228/L=11/1437

بوقت خوشی تالی بجانے میں مضایقہ نہیں؛ البتہ خاص محافل وغیرہ کے مواقع میں تالی بجانا اسلامی طریقہ نہیں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66993,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/66922,کیا بچوں کا قرآن پاک مکمل کرنے کا مروجہ طریقہ درست ہے ؟,ہمارے یہاں دیکھا گیا ہے کہ جب بچے قرآن مجید ناظرہ کے ساتھ مکمل کرلیتے ہیں تو اُس کے بعد بچے کے والدین یاسرپرست ایک خصوصی ختم القرآن کا اہتمام کرتے ہیں جس میں عزیز واقارب کو مدعو کیاجاتا ہے اور جس بچے نے قرن مکمل کیا ہے ، اُستاذ اُس کو قرآن مجید کی آخری دس سورتیں پڑھواتا ہے جس کا طریقہ اس طرح ہوتا ہے کہ اُستاذ پہلے پڑھتا ہے اور بچہ اس کے پیچھے پیچھے پڑھتا ہے ، جب سورت مکمل ہوجاتی ہے تو استاذ دوسری سورت شروع کرنے سے پہلے یہ بھی پڑھاتا ہے اللہ اکبر اللہ اکبر لاالٰہ الاللہ واللہ اکبر اکبروللہ الحمد۔پھر دوسری سورت پڑھواتا ہے جب وہ مکمل ہوجاتی ہے تو اس کے بعد پھر مذکورہ کلمات پڑھتا ہے ۔ اب آپ سے معلوم یہ کرنا ہے کہ کیا اس طرح قرآن ختم کرنا قرآن وسنت سے ثابت ہے یا سلف صالحین میں سے کسی نے اس طرح قرآن پاک کا ختم کیا ہے ،حتی کہ امام ابوحنیفہ رحمہ اللہ علیہ نے ایسا کیا ہے یا اس کی تعلیم دی ہے ؟ یہ بھی بتاتا چلوں کہ پچھلے دنوں ایک جگہ ختم قرآن کی ایک محفل میں میں نے دیکھا کہ اُستاذ نے بچوں کو صرف آخری تین سورتیں پڑھائیں اور ہر سورت کے بعد مذکورہ بالا کلمات نہیں پڑھے بلکہ صرف اللہ اکبر کہہ کر دوسری سورت شروع کی۔اس سے ذہن میں مزید الجھن پیدا ہوگئی کہ اگر ختم قرآن کے لئے مذکورہ بالا الفاظ شریعت میں تھے تو پھر اُن الفاظ میں کمی کرکے صرف اللہ اکبر پر کیوں اکتفا کیا گیا؟یا کہیں ایسا تو نہیں کہ سورتوں کے درمیان نہ اول الذکر کلمات کا ثبوت ملتا اور نہ آخر الذکر کا بلکہ یہ ایک بدعت ہے جو لوگوں میں رائج ہوگئی ہے اور سب دیکھا دیکھی اس پر عمل کررہے ہیں؟,"<p>بسم الله الرحمن الرحيم</p><p> Fatwa ID: 829-153/D=9/1437

ریاو نمود اور تفاخر کے لیے تو کوئی عمل پسندیدہ نہیں ہے اس سے خالی ہوکر ختم قرآن کا مذکورہ طریقہ اختیار کرنے میں حرج نہیں جبکہ زاید رسومات نہ ہوں، لا إلہ إلا اللہ واللہ أکبر الخ کے کلمات کہنا سنت ہے، معارف القرآن میں تفسیر مظہری سے نقل کیا ہے کہ سورہ والضحی سے اخیر قرآن تک ہر سورة کے ساتھ تکبیر کہنا سنت ہے اور اس تکبیر کے الفاظ شیخ صالح مصری نے لا إلہ الا اللہ واللہ اکبر بتلائے ہیں (مظہری) ۔ 
ابن کثیر نے ہر سورت کے ختم پر اور بغوی نے ہر سورت کے شروع میں ایک مرتبہ تکبیر کہنے کو سنت کہا ہے (مظہری) ۔ دونوں میں سے جو صورت بھی اختیار کرے سنت ادا ہوجائے گی، اور جس نے چند سورتوں میں پڑھا اس نے اس حد تک سنت پر عمل کیا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66922,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/66909,جب ہم نبی کریم صلی اللہ علیہ وسلم کا نام سنیں کیا تو اس وقت اپنے انگوٹھے سے اپنی آنکھوں کو چھونا درست ہے یا نہیں؟,جب ہم نبی کریم صلی اللہ علیہ وسلم کا نام سنیں کیا تو اس وقت اپنے انگوٹھے سے اپنی آنکھوں کو چھونا درست ہے یا نہیں؟ براہ کرم، اس بارے میں وضاحت فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: </span>874-858<span dir=""LTR"">/Sd=</span>10/1437</p><p dir=""RTL"">
	&nbsp;</p><p dir=""RTL"">
	آپ صلی اللہ علیہ وسلم کے نام سننے پر درود شریف پڑھنا چاہیے، اس وقت انگوٹھے سے آنکھوں کا چھونا ثابت نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66909,deoband,عقائد و  ایمانیات,بدعات و رسوم
31-Aug-2020,https://darulifta-deoband.com/home/ur/innovations-customs/66616,نماز کی بعد ذکر بالجہر,محترم مفتی، صاحب ہمارے کہاں ہر فرض نماز کے بعد خواہ اس کے بعد سنت ہو یا نہ ہو ، ذکر بالجہر یعنی لاالہ الا اللہ پڑھاجاتاہے ، اس کی ترتیب ذرا یوں ہوتی ہے کہ نماز کے بعد اللہم انت السلام و منک السلام، پڑھ کر اجتماعی دعا پھر امام پوری جہر اور مقتدی نیم جہر یا اخفاء سے لاالہ الا اللہ پڑھتے ہیں ۔ پھر ایک مختصر دعا ہوتی ہے ، اور ہر کوئی اپنی جگہ سے اٹھتاہے ، کبھی کبھی کسی مقتدی کی سنت ختم کرنے سے پہلے یہ کیا جاتاہے ، اور اس کی سنت پڑھنے کے دوران ذکر بالجہر اس کو نماز میں غلط کرتاہے ،یہ کبھی کبھی ہوتاہے ۔ ہم آپ سے یہ سوال کرنا چاہتے ہیں کہ کیا اس طرح ذکر نا سنت سے ثابت ہے یا نہیں؟ اگر ثابت ہے تو تو اس طرح التزام سے کرنا افضل ہے یا ترک کرنا ؟ جب کہ یہ ذکر نہ کرنے پر ہمارے یہاں ایک امام کو امامت سے برطرف کردیا گیا۔,"<p>بسم الله الرحمن الرحيم</p><p> Fatwa ID: 1107-1192/L=11/1437

ہر نماز کے بعد مذکورہ بالا طریقہ پر ذکر بالجہر کا التزام ثابت نہیں ثانیاً اس کی وجہ سے مسبوقین وغیرہ کی نماز میں خلل بھی پڑتا ہے؛ اس لیے اس کا ترک ضروری ہے، ذکر نہ کرنے پر امام کو برطرف کردینا درست نہ تھا مسجد کی انتظامیہ نے برطرف کرکے سخت غلطی کی ہے۔ اس سے رجوع کرے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66616,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/66199,شب برأت کو حلوا پکانے کے بارے میں کیا حکم ہے؟,شب برأت کو حلوا پکانے کے بارے میں کیا حکم ہے؟کیاشب برأت کو حلوا کھانے کا رجحان درست ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 922-870/N=9/1437</span></p><p dir=""RTL"">
	&nbsp;</p><p dir=""RTL"">
	شب براء ت میں حلوا بنانے اور کھانے کی رسم غلط ہے، جاہلوں کی ایجاد کردہ ہے، قرآن وحدیث اور شریعت سے اس کا کچھ تعلق نہیں؛ اس لیے اس موقعہ پر حلوا پکانے اور کھانے کی رسم سے بچنا چاہیے (فتاوی محمودیہ ۳: ۲۶۷-۲۶۹، سوال: ۹۳۵، ۹۳۶، مطبوعہ: ادارہ صدیق ڈابھیل، احسن الفتاوی ۱: ۳۸۵، مطبوعہ: دار الاشاعت کراچی، وغیرہ)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66199,deoband,عقائد و  ایمانیات,بدعات و رسوم
31-Aug-2020,https://darulifta-deoband.com/home/ur/innovations-customs/66195,شب برأت افضل ہے یا شب قدر,شب برأت اور شب قدر دونوں راتوں کی بہت فضیلت آئی ہے ، کیا ان میں سے بھی کوئی رات ایک دوسرسے افضل ہے؟ شب برأت افضل ہے یا شب قدر افضل ہے ثواب و قبولیت کے اعتبار سے ؟,"<p>بسم الله الرحمن الرحيم</p><p> Fatwa ID: 918-941/N=10/1437

شب قدر شب براء ت سے افضل ہے؛ کیوں کہ شب قدر کا ثبوت قرآن کریم سے بھی ہے اور احادیث متواترہ سے بھی ؛ بلکہ سورہ قدر میں خاص طور پر اس رات کی فضیلت واہمیت بیان کی گئی ہے ، یعنی: شب قدر ہزار ماہ (تراسی سال اور چار ماہ) سے افضل ہے ، اس رات میں فرشتے اور حضرت جبریل امین علیہم الصلاة والسلام اللہ رب العزت کے حکم سے ہر امر خیر لے کر نزول فرماتے ہیں، یہ رات سراپا سلامتی ہے اور یہ رات اسی صفت وبرکت کے ساتھ طلوع فجر تک رہتی ہے (سورہ قدر)،جب کہ شب براء ت کا ثبوت صحیح وراجح قول کے مطابق قرآن کریم سے نہیں ہے، نیز اس سلسلہ کی روایات بھی متواتر نہیں ہیں ،ہاں اس سلسلہ کی بعض روایات صحیح اور بعض حسن ضرور ہیں۔اور راجح قول کے مطابق شب قدر متعین نہیں ہے، سال کی کسی تاریخ میں بھی ہوسکتی ہے، البتہ ماہ رمضان میں ہونا اغلب ہے بالخصوص اخیرعشرہ کی طاق راتوں میں، جب کہ شب براء ت کی تاریخ متعین ہے، یعنی: پندرہویں شعبان کی رات۔ بہرحال درجہ بدرجہ دونوں ہی راتیں اہم اور فضیلت وبرکت کی ہیں؛ اس لیے دونوں راتوں میں جاگ کر انفردی طور پر زیادہ سے زیادہ دعا ، نماز اور تلاوت قرآن پاک وغیرہ کا اہتمام کرنا چاہئے، ولا شک أنھا لیلة مبارکة عظیمة القدر عند اللہ تعالی،……، فھذہ اللیلة وإن لم تکن لیلة القدر فلھا فضل عظیم وخیر جسیم وکان السلف رضي اللہ عنھم یعظمونھا ویشمرون لھا قبل إتیانھا فما تأتیھم إلا وھم متأھبون للقائھا والقیام بحرمتھا علی ما قد علم من احترامھم للشعائر علی ما تقدم ذکرہ ھذا ھو التعظیم الشرعي لھذہ اللیلة (المدخل لابن الحاج المالکي ۱: ۲۹۹،ط: مکتبةدار التراث ،۲۲ شارع الجمہوریة، القاھرة)۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",66195,deoband,عقائد و  ایمانیات,بدعات و رسوم
30-Aug-2020,https://darulifta-deoband.com/home/ur/innovations-customs/65841,بچوں کے چلنے پر پورڑے بنانا,ہمارے یہاں کچھ لوگ ہیں، جنکے یہاں پر جب کوء بچہ چلنے لگتا ہے تو وہ پوڑے بنا کر رشتے داروں میں تقسیم کرتے ہیں۔ کیا ایسا کرنا درست ہے ؟ کیا ان پوڑوں کو کھا سکتے ہیں ؟,"<p>بسم الله الرحمن الرحيم</p><p> Fatwa ID: 679-540/D=8/1437

یہ کوئی شرعی بات نہیں ہے بلکہ مروج رسم کے قبیل سے ہے۔ اس کی پابندی کرنا فضول اور لایعنی ہے، پس اسے ترک کرنا چاہئے۔ کھانا اس کا ناجائز نہیں ہے لیکن جہاں اس رسم کی پابندی ہوتی ہو وہاں دور رہنا اچھا ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65841,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/65568,فاتحہ پڑھنے کا صحیح طریقہ کیا ہے؟,فاتحہ پڑھنے کا صحیح طریقہ کیا ہے؟کیا کسی کھانے، میٹھائی ، شربت وغیرہ پر فاتحہ پڑھا جاسکتاہے؟فرض کریں کہ میں نے کسی کھانے، میٹھائی، شربت وغیرہ فاتحہ پڑھا تو کیا میں خودوہ پورا کھانا، میٹھائی، شربت وغیرہ کھا سکتاہوں؟یا مجھے اسے تقسیم کردینا چاہئے اور مجھے کھانا نہیں چاہئے؟ کیا فاتحہ پڑھے ہوئے کھانے کوتقسیم کرنا باعث ثواب ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 745-792/Sd=9/1437</span></p><p dir=""RTL"">
	&nbsp;</p><p dir=""RTL"">
	کسی کھانے، میٹھائی اور شربت وغیرہ پر مروجہ فاتحہ پڑھنا بدعت ہے، شریعت سے اس کا کوئی ثبوت نہیں، اگر میت کوثواب پہنچانا ہے، تو اس کا صحیح طریقہ یہ ہے کسی خاص ہیئت اور کیفیت کے التزام کے بغیر نماز پڑھ کر یا روزے رکھ کر یا قرآن پڑھ کر یا صدقہ کر کے اس کا ثواب میت کو پہنچا دیا جائے۔ صرح علمائنا في باب الحج عن الغیر أن للإنسان أن یجعل ثواب عملہ لغیرہ صلاة أو صوماً أو صدقةً أو غیرہا۔ کذا في الہدایة۔ (شامی: ۳/۱۵۱زکریا) فللإنسان أن یجعل ثواب عملہ لغیرہ عند أہل السنة والجماعة، صلاةً کان أو صوماً أو حجاً صدقةً أو قرآء ةً للقرآن أو الأذکار أو غیر ذٰلک من أنواع البر، ویصل ذٰلک إلی المیت وینفعہ۔ (مراقي الفلاح ۶۲۱-۶۲۲، البحر الرائق ۳/۱۰۵، فتح القدیر ۳/۱۴۲، امداد الفتاویٰ ۱/۱۹۳)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65568,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/65088,کیا حج اور عمرہ پر آنے جانے والوں کو تحفہ لینا دینا چاہئے اور اگر کوئی دے تو کیا کرنا چاہئے؟,کیا حج اور عمرہ پر آنے جانے والوں کو تحفہ لینا دینا چاہئے اور اگر کوئی دے تو کیا کرنا چاہئے؟,"<p>بسم الله الرحمن الرحيم</p><p> Fatwa ID: 745-745/M=8/1437

ہدیہ (تحفہ) کا لین دین ہونا چاہیے اس سے آپس میں محبت بڑھتی ہے، حضور صلی اللہ علیہ وسلم نے ارشاد فرمایا: تہادوا تحابوا“ آپس میں ایک دوسرے کو ہدیہ دیا لیا کرو، اس سے آپس میں محبت پیدا ہوتی ہے، حج یا عمرہ سے آنے یا حج وعمرہ پر جانے والوں سے ہدیہ (تحفہ) کا لین دین بھی اسی زمرے میں آتا ہے یعنی کوئی دے تو اسے قبول کرلینا چاہیے اور ہوسکے تو اس سے بہتر ہدیہ اسے پیش کرنا چاہیے، لیکن حج یا عمرہ سے واپس آنے پر یا جانے سے پہلے حاجی یا معتمر پر یہ لازم نہیں کہ وہ لوگوں کو ہدیہ دے، اس کو ضروری سمجھنا اور نہ دینے پر طعن یا شکایت کرنا بہت برا ہے، کسی مباح یا مستحب امر پر اس طور پر اصرار کرنا کہ اسے واجب کا درجہ حاصل ہوجائے یہ لائق ترک ہے اس لیے کسی التزام اور نام ونمود کے بغیر ہدیہ کا لین دین ہو تو مطلوب اور مستحسن ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",65088,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/64911,رسوم کی مٹھائی اور اس كے کھانے کا حکم,شادی کے موقع پر مختلف رسومات کے تحت مٹھائی اور دعوتیں ہوتی ہیں،جو اکثر مجبوری میں ہی کی جاتی ہیں،کچھ برادری میں ناک کٹنے کا خوف،کچھ ان کو بہت ضروری سمجھتے ہیں، خواہ دل کتنا ھی تنگ ہو ، کسی کا مال اس کی دلی رضا کے بغیر استعمال کرنا جائز نہیں تو جو رسموں سے مجبور ہو کر مٹھائی دیتے ہیں اور دعوت کرتے ہیں ان کا کیا حکم ہے ؟اگر تنگدلی اور مجبوری کو سمجھتے ہوئے مٹھائی بہانے سے واپس کر دیں اور دعوت وغیرہ سے معذرت کر لیں تو بہت برا مانا جاتا ہے ،جھگڑے اور قطع تعلقی کی نوبت آجاتی ہے ، اس صورت میں کیا کیا جا ئے ؟راہنمائی فرمائیں،جزاک اللہ خیرا,"<p>بسم الله الرحمن الرحيم</p><p> Fatwa ID: 656-656/B=8/1437

مذکورہ صورت حال میں جہاں تک ممکن ہو عمدہ حیلوں کے ذریعہ بچنے کی کوشش کریں۔ اور جب بچنے کی کوئی صورت ممکن نہ ہو تو مٹھائی لے لینے میں اور دعوت کھا لینے میں کوئی حرج نہیں، رسمیں بہت قربانی دینے کے بعد لوگوں کے درمیان سے نکلتی ہیں۔ ان رسموں کو مٹانے کی قربانی بھی پیش کریں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64911,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/64843,کیا اجتماعی تلاوت اور اجتماعی دعا بدعت ہے؟,بہت سی مسجد میں فجر کی فرض نماز کا سلام پھیرتے ہی سورة یاسین کی اجتماعی تلاوت کی جاتی ہے، پھر اجتماعی دعا کی جاتی ہے، جب کہ فرضوں کے بعد مسنون اذکار کرنے چاہئے، مسنون اذکار کو چھوڑ کر سورة یاسین کی اجتماعی تلاوت کرنا بدعت نہیں ہے، کیوں کہ فرض نماز کے بعد کلمہ کے اذکار کو تو بدعت کہا جاتا۔ براہ کرم، جواب دیں۔,"<p>بسم الله الرحمن الرحيم</p><p> Fatwa ID: 541-437/D=7/1437

حضرت انس رضی اللہ عنہ نے کہا کہ رسول اللہ صلی اللہ علیہ وسلم نے ارشاد فرمایا کہ ہرچیز کا ایک قلب (دل) ہوتا ہے اور قرآن کا قلب یٰسٓ ہے جس شخص نے یٰسٓ پڑھا اس کے ایک مرتبہ پڑھنے کی وجہ سے اللہ تعالیٰ دس قرآن پڑھنا لکھ دیتے ہیں (یعنی دس قرآن پڑھنے کا ثواب دیا جائے گا) دوسری حدیث میں ہے کہ ابوہریرہ رضی اللہ تعالی عنہ نے کہا کہ رسول اللہ صلی اللہ علیہ وسلم نے ارشاد فرمایا کہ اللہ تعالیٰ نے سورہٴ طٰہٓ اور سورہٴ یٰسٓ کی زمین وآسمان کے پیدا کرنے سے ہزار سال پہلے تلاوت فرمائی جب فرشتوں نے قرآن سنا تو کہنے لگے کتنی خوش قسمت وہ امت ہے جس پر یہ نازل ہوگا اور ان سینوں کے لیے مبارکبادی ہے جن میں یہ محفوظ رہے گا اور وہ زبانیں بھی قابل مبارک ہیں جو اس کی تلاوت کریں گی۔ رواہ الدرامی (مشکاة: ۱۸۳)
فجر وعصر نماز یا دیگر نمازوں کے بعد جو اَوراد وظائف احادیث میں وارد ہوئے وہ انفرادی اعمال کے قبیل سے ہیں امام کے سلام پھیرنے کے بعد امام ومقتدی کا اقتدا کا رابطہ ختم ہوجاتا ہے مقتدی نہ دعا کے لیے اس کے پابند ہیں نہ اوراد ووظائف کے لیے لہٰذا کوئی مقتدی مختصر دعا مانگ کر جانا چاہے یا امام سے زیادہ طویل دعا بعد تک کرتا رہے یا بغیر اوراد ووظائف پڑھے جانا چاہے یا اس سے طویل اوراد پڑھے جس قدر کہ امام پڑھ رہا ہے تو مقتدی کو ان باتوں کا اختیار ہے۔
تسبیح فاطمی کے فضیلت خاص طور پر نماز کے بعد منقول ہے اگر کوئی اسے پڑھنا چاہے پڑھ سکتا ہے اور جو شخص سورہٴ یٰسٓ یا دوسرا کوئی وظیفہ پڑھنا چاہے وہ اسے پڑھ سکتا ہے۔ اور جسے کسی ضرورت سے جانا ہو وہ جا بھی سکتا ہے، ایسے امور میں تنگی کرنا اور لوگوں کو محبوس (پابند) کرنا مناسب نہیں بلکہ اعلان کردیا جائے کہ جو صاحب دوسرا وظیفہ پڑھنا چاہیں پڑھ سکتے ہیں اورجنھیں ضرورت ہے وہ جا بھی سکتے ہیں اس کے بعد لوگ سورہٴ یٰسٓ پڑھنا چاہیں پھر اجتماعی دعا کریں گنجائش ہے، لیکن اس کا اہتمام والتزام کرنا یا جہری دعا کو ضروری سمجھنا جائز نہیں کبھی یہ معاملہ بدعت تک پہنچ سکتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64843,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/64449,بدعت کیا ہے؟,ہمارے ایک بھائی عید میلاد النبی پر کھیر بنوائی ، جب ہم نے ان سے کہا بھائی یہ بدعت ہے تو انہوں نے کچھ سوالات کئے؛ (۱) بدعت کیا ہے؟ (۲) عید میلا د النبی پر کھیر حلوا بنانا کیسا ہے؟ (۳) کھانا کعبہ کی دیواروں پر ٹوپی ، جانماز رگڑنا اور بعد میں ان چیزوں کا اہتمام کرنا ٹھیک ہے یا نہیں؟ (۴) لوگ کہتے ہیں قرآن میں زیر زبر پیش بعد میں لگائے گئے ہیں تو کیا یہ بدعت ہے؟ (۵) فجر کی اذان میں الصلاة خیر من النوم بعد میں جوڑاگیا ہے تو کیا یہ بدعت نہیں ہے؟ (۶) کہتے ہیں تراویح پہلے جماعت سے نہیں ہوتی تھی، اب باجماعت کی جاتی ہے تو کیا یہ بدعت نہیں ہے؟ براہ کرم، جواب دیں۔,"<p>بسم الله الرحمن الرحيم</p><p> Fatwa ID: 739-739/M=8/1437

(۱) دین میں نئی چیز ایجاد کرنا یعنی ہرایسا کام کرنا جو شریعت سے ثابت نہ ہو، عہد صحابہ تابعین اور تبع تابعین میں اس کی کوئی اصل موجود نہ ہو اور اسے دین وثواب سمجھ کر کیا جائے یہ بدعت ہے، البدعة ہي الأمر المحدث الذي لم یکن علیہ الصحابة والتابعون ولم یکن مما اقتضاہ الدلیل الشرعی (قواعد الفقہ: ص۲۰۴)
(۲) عید میلاد النبی منانا ہی ثابت نہیں، کسی کی پیدائش پر سالگرہ منانا یہ انگریزوں کی ایجاد کردہ رسم ہے، یہ مسلمانوں کا طریقہ نہیں، صحابہٴ کرام سے زیادہ عاشق رسول کون ہوسکتا ہے، لیکن کبھی کسی صحابی نے عید میلاد النبی نہیں منائی، لہٰذا مسلمانوں کو اس بدعت سے بچنا چاہیے اوراس موقع پر حلوا کھیر بنانے سے بھی احتراز چاہیے۔
(۳) عقیدت ومحبت میں یا تبرک کی غرض سے خانہٴ کعبہ کی دیواروں سے ٹوپی، جانماز رگڑنے میں مضائقہ نہیں، بعد میں ان چیزوں کا اہتمام سے کیا مراد ہے؟
(۴) یہ صحیح ہے کہ قرآن کریم میں زبر، زیر، پیش وغیرہ بعد میں لگائے گئے ہیں لیکن یہ کام خیر القرون میں ہوا ہے اس لیے یہ بدعت ہرگز نہیں۔
(۵) فجر کی اذان میں الصلاة خیر من النوم کا اضافہ عہد نبوی ہی میں حضور صلی اللہ علیہ وسلم کے ارشاد پر ہوا تھا اس لیے اس کے بدعت ہونے کا سوال ہی پیدا نہیں ہوتا۔
(۶) تراویح کی جماعت بھی آنحضرت صلی اللہ علیہ وسلم سے ثابت ہے البتہ اس اندیشہ سے کہ یہ فرض نہ ہو جائے تین دن سے زیادہ جماعت نہیں کرائی، صحابہٴ کرام فرداً فرداً پڑھتے تھے پھر حضرت عمر رضی اللہ عنہ کے زمانے میں باضابطہ جماعت کا نظم قائم ہوا، بہرحال تراویح کی نماز بھی حضور صلی اللہ علیہ وسلم اور صحابہٴ کرام سے ثابت ہے، اس لیے یہ بدعت ہرگز نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64449,deoband,عقائد و  ایمانیات,بدعات و رسوم
01-Sep-2020,https://darulifta-deoband.com/home/ur/innovations-customs/64345,اذان سے پہلے صلوات سلام پڑھنا کیا ہے ؟,اذان سے پہلے صلوات سلام پڑھنا کیا ہے اور نماز جمعہ کے بعد درود سلام پڑھنا ٹھیک ہے یا نہیں؟,"<p>بسم الله الرحمن الرحيم</p><p> Fatwa ID: 503-503/B=7/1437

فی نفسہ صلاة وسلام پڑھنا رسول اللہ صلی اللہ علیہ وسلم پر بہت ہی بہترین عمل اور بہترین عبادت ہے، خوب کثرت سے آپ صلی اللہ علیہ وسلم پر صلاة وسلام پڑھنا چاہیے، مگر تنہائی میں بیٹھ کر خلوص کے ساتھ آہستہ آواز سے کسی کو ستانا، دکھانا مقصد نہ ہو۔ درود شریف کا موقعہ ومحل اذان سے پہلے یا نماز جمعہ کے بعد مائک پر صلاة وسلام پڑھنا نہ نبی کریم صلی اللہ علیہ وسلم سے ثابت ہے نہ صحابہٴ کرام اور تابعین سے ثابت ہے نہ ہی ائمہ اربعہ سے اور نہ ہی بزرگان دین سے ثابت ہے، موجودہ رواج جو درود شریف پڑھنے کا نماز جمعہ کے بعد، یا فجر کے بعد یا اذان سے پہلے وہ بھی بلند آواز سے اور مائک میں پڑھنا یہ سب محض ریاکاری اور دکھاوا ہے، اس سے کوئی ا جر وثواب نہیں ملے گا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",64345,deoband,عقائد و  ایمانیات,بدعات و رسوم
