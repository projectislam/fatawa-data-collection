issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/inheritance-will/168415,والد كے كاروبار میں شركت اور اس كی تقسیم سے متعلق,حضرت، میرے والد صاحب کی ۲بیویاں تھیں ان میں سے پہلی بیوی کی پانچ لڑکی ہیں اور دوسری بیوی سے پانچ لڑکے اور دو لڑکی ہیں ،پہلی بیوی کا انتقال ہوگیا تقریباً آٹھ سال پہلے ، دوسری زندہ ہے ، ہمارے پاس پانچ سو ساٹھ گز زمین ہے اور تقریباً سات لاکھ کا ہمارے اوپر قرض ہے والد صاحب زندہ ہے ،ہم سب ایک ساتھ رہتے ہیں، اب میں نے کچھ پیسے والد صاحب کو دیکر ان کے ساتھ کاروبار شروع کیا ہے تو کیا ہم اس وقت آپس میں حصہ باٹ سکتے ہیں یا نہیں؟ اگر تقسیم کی اجازت ہے تو کس کو کتنا حصہ ملے گا؟ براہ کرم حساب لگا کر بتا دیجئے ، نیز اب جو نفع مجھے اور والد صاحب کو ملے گا اس میں کس کس کا حق ہوگا؟ مفصل جواب مطلوب ہے ۔,"<p>بسم الله الرحمن الرحيم</p><p> </p><p align=""right"">
	Fatwa : <span dir=""RTL"">709-570</span>/B=<span dir=""RTL"">05/1440</span></p><p dir=""RTL"">
	جب آپ سب لوگ ایک ساتھ رہتے ہیں تو آپ کے پاس والد صاحب کی شرکت میں کام کرنے کے لئے کہاں سے پیسہ آیا۔ اگر سب کی مشترکہ کمائی ہے تو سب بھائی بہنوں کے درمیان تقسیم ہوگی۔ اور والد صاحب ابھی زندہ ہیں تو والد صاحب سبھی جائیداد کے مالک و مختار ہیں۔ ابھی شرعی تقسیم کی ضرورت نہیں اس وقت سب بھائی مل کر خوب محنت کے ساتھ کام کریں پھر والد صاحب کا قرض ادا کریں جب تک والد صاحب حیات ہیں کسی اولاد کا ان کی جائیداد میں حق و حصہ نہیں ہے۔ ان کی وفات کے بعد اولاد وارث و حقدار بنتی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168415,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/168345,کیا باپ اپنے بچوں کی کمائی ہوئی دولت وراثت میں تقسیم کرسکتا ہے؟,استفتاء کیا فرماتے ہیں علماءِ دین و مفتیانِ شرع متین اس مسئلہ کے بارے میں کہ: بعض علاقوں میں لوگ مشترکہ خاندانی نظام کے تحت زندگی گزارتے ہیں یعنی والد صاحب اور سارے بیٹے یا اگر والد صاحب نہ ہوں تو سارے بھائی مل کر رہ رہے ہوتے ہیں اور سب کا کھانا، پینا، لباس، علاج معالجہ وغیرہ کا مشترکہ طور پر انتظام کیا جاتا ہے یعنی جو گھر کا سربراہ ہوتا ہے ، والد صاحب یا بڑا بھائی وہ سب کے کھانے پینے ، لباس اور علاج معالجہ وغیرہ کا انتظام کر تا ہے ۔ مثال کے طور پر اگر ایک گھر میں والد صاحب کے ساتھ چار بیٹے ہیں۔ والد صاحب کا ذاتی کاروبار ہے ۔ایک بیٹا ملازمت کرتا ہے ، دوسرا بیٹا والد صاحب کے ساتھ کاروبار میں کام کرتا ہے ، تیسرے بیٹے کی ایک دکان ہے لیکن اس کا سارا سامان وغیرہ والد صاحب اور بھائیوں نے مشترکہ طور پر خرید کر اس کے حوالہ کیا ہے ۔ چوتھا بیٹا تعلیم حاصل کر رہا ہے یا گھر کی خدمت اور دیکھ بھال کے لیے مختص کیا گیا ہے ۔ ہر بیٹا اپنی کمائی سے اپنے ذاتی اخراجات الگ کرکے باقی کمائی اپنے والد صاحب کے حوالے کرتا ہے اور والد صاحب اس سے گھر کے سارے اخراجات کا انتظام کرتا ہے ۔ اس صورتِ حال میں چند سوالات کے جوابات مطلوب ہیں: 1 -اگر ایک بھائی جو کہ ملازم ہے یا جس کے لیے دکان بنائی گئی ہے ، وہ اپنی کمائی سے کچھ رقم جمع کرتا رہے اور اس سے اپنے لیے کوئی پلاٹ خرید کر اپنے نام انتقال کروائے جبکہ دوسرے بھائیوں نے اپنی پوری کمائی والد صاحب کے پاس جمع کی یا گھر کے مشترکہ یعنی سب بھائیوں کے اخراجات میں صرف کی ہے ۔ اب اگر والد صاحب سب کو الگ کرکے ہر ایک کو اپنا اپنا حصہ دینا چاہیں تو کیا صرف والد صاحب کی ملکیتی زمین، آمدنی، کاروبار وغیرہ تقسیم کی جائے گی یا سارے بھائیوں کی ملکیت میں جو اثاثے ہوں گے وہ بھی تقسیم کئے جائیں گے ؟ 2 -اسی طرح اگر یہی صورتحال ہو اور والد صاحب وفات پا جائیں تواس صورت میں تقسیم کا کیا طریقہ کار ہوگا؟ مذکورہ صورتوں میں اگر صرف والد صاحب کی ملکیت ہی تقسیم کی جائے اور الگ الگ ملکیت میں موجود پلاٹ وغیرہ کی تقسیم نہ کی جائے تو اس میں اُن بھائیوں کا حق مارا جائے گا جنہوں نے اپنی پوری کمائی مشترکہ اخراجات میں خرچ کیں۔ اسی طرح اس بھائی کا حق بھی مارا جائے گا جس نے والد صاحب کے ساتھ کاروبار میں کام کیا یا گھر کی خدمت اور دیکھ بھال کے لیے اسے مختص کیا گیا حالانکہ اگر وہ اپنا الگ کاروبار کرتا تو وہ بھی ا پنے لیے جمع پونجی کر سکتا تھا۔ لیکن اب جب والد صاحب کی جائیداد یا کاروبار تقسیم ہورہا ہے جس میں اس بھائی نے کام کیا ہے ، اس میں اس بھائی کو دوسرے بھائیوں کے برابر حصہ ملے گا جبکہ باقی بھائیوں کے انفرادی پلاٹ وغیرہ صرف انہی کو ملے گا۔ 3- عام طور پر معاشرہ میں یہی چلتا ہے کہ والد صاحب کی وفات کے بعد ترکہ تقسیم کیے بغیر اسی طرح مشترکہ نظام چلتا رہتا ہے اور خواہ کوئی بھائی والد صاحب کے ترکہ میں کام کرتا رہے یا الگ کوئی کاروبار یا ملازمت کرتا رہے ساری آمدنی مشترکہ ہی سمجھی جاتی ہے ۔ اس صورت میں اگر کسی بھائی نے اپنے لیے کوئی جمع پونجی کرکے کوئی الگ کاروبار شروع کیا یا کوئی پلاٹ خریدا تو اس کا کیا حکم ہوگا جبکہ عرفِ عام میں اس کو مشترکہ سمجھا جاتا ہے ؟ 4- اگر مندرجہ بالا صورتوں میں والد صاحب کی وفات کے بعد بھائیوں نے ترکہ تقسیم کیے بغیرمشترکہ نظام کو باقی رکھتے ہوئے آپس میں معاہدہ کیا کہ تمام بھائی کام کریں گے اور مشترکہ طور پر گھر کے اخراجات برداشت کریں گے اور جو بھائی کسی بھی قسم کا کاروبار کرکے کمائی کرے گا، تمام بھائی اس میں شریک ہوں گے ، آخر میں ترکہ اور اس کے علاوہ ساری چیزیں آپس میں تقسیم کی جائے گی۔ اس صورت میں اگر کسی بھائی نے کوئی جمع پونجی کرکے پلاٹ خریدا یا کوئی کاروبار شروع کیا تو کیا والد کے ترکہ کے ساتھ اس کے ذاتی پلاٹ یا کاروبار کو بھی معاہدہ کے مطابق تقسیم کیا جائے گا؟ 5 -اس کے علاوہ مشترکہ خاندانی نظام میں ایک عام صورت یہ بھی ہوتی ہے کہ مثلاً تین بھائی ہیں تو والد صاحب کی زندگی میں یا وفات کے بعد مشترکہ نظام میں دو بھائیوں کی شادیاں ہوجاتی ہیں۔ اس کے بعد اگر سب نے الگ الگ ہونا ہو تو عرف میں یہ سمجھا جاتا ہے کہ غیر شادی شدہ بھائی کو اپنا حصہ سمیت شادی کے اخراجات بھی دیئے جائیں گے یا جب اس کی شادی ہو تو شادی کے اخراجات کو تین پر تقسیم کرکے ہر ایک کو ایک تہائی خرچہ برداشت کرنا ہوگا۔ خیبر پختونخواہ اور قبائل میں یہ صورت خصوصاً پائی جاتی ہے ۔ اس کا کیا حکم ہے ؟ نوٹ: مذکورہ بالا صورتوں میں اگر کوئی بھائی گھر کے اخراجات کے لیے قرض لینے کا دعویٰ کرے کہ میں نے اتنا قرض لے کر گھر کی ضروریات میں خرچ کیا ہے جبکہ دوسرے بھائی تسلیم نہ کر رہے ہوں اور وہ کہے کہ ہمیں بتائے بغیر قرض وصول کیا گیا ہے اور اس سے کونسا کام کیا گیا ہے وہ بھی ہمارے علم میں نہیں ہے تو اس قرض کو بھائیوں پر تقسیم کیا جائے گا یا نہیں؟ مذکورہ بالا صورتوں میں اگر ساری میراث اور کمائی تقسیم ہوگی تو بہنیں جو شادی شدہ یا غیر شادی شدہ ہوں اور وہ بھائی جو تعلیم حاصل کر رہے ہوں یا وہ عملی طور پر کسی کاروبار میں شریک نہ ہوں کیا ان کو بھی ترکہ کے ساتھ کمائی میں حصہ دیا جائے گا یا صرف ترکہ دیا جائے گا حالانکہ انہوں نے نہ کوئی کام کیا ہے اور نہ ان کی کوئی کمائی ہے ۔ مشترکہ خاندانی نظام کے مندرجہ بالا صورتوں کا شرعاً کیا حکم ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 561-110T/M=01/1441</span></p><p dir=""RTL"">
	(۱) والد صاحب اگر اپنی زندگی میں اپنی ملکیت تقسیم کرنا چاہیں تو جو چیزیں خاص اُن کی ملکیت ہیں ان ہی کو تقسیم کر سکتے ہیں، جو آمدنی یا جائیداد اولاد نے اپنی محنت سے بنائی ہے اور اُسے اپنی ملکیت میں رکھ رکھی ہے وہ اولاد کی ملکیت ہے، والد صاحب اسے جبراً لے کر تقسیم نہیں کر سکتے۔</p><p dir=""RTL"">
	(۲) والد صاحب کے انتقال کی صورت میں جو کچھ ترکہ ان کی ملکیت میں ہوگا وہ سب حسب شرع تمام شرعی ورثہ میں تقسیم ہوگا، جن بھائیوں نے اپنی پوری کمائی، مشترکہ اخراجات میں خرچ کردی اور اپنے لئے کوئی جمع پونجی نہیں رکھی یہ ان کا ذاتی عمل ہے، حسن نیت سے خرچ کا ان کو ثواب ملے گا۔</p><p dir=""RTL"">
	(۳) والد صاحب کی وفات کے بعد تقسیم ترکہ سے پہلے ذاتی طور پر کسی وارث کا تصرف کرنا درست نہیں، اگر کوئی وارث والد صاحب کے متروکہ کاروبار کو تقسیم سے پہلے آگے بڑھاتا ہے اور اس میں محنت کرکے ترقی دیتا ہے تو منافع کام کرنے والے کو ملیں گے لیکن تمام ورثہ کی اجازت سے ہو تو نفع پاکیزہ ہوگا ورنہ نہیں، یا کوئی وارث اپنا کوئی کاروبار یا ملازمت کرتا ہے تو اس کی آمدنی صرف اسی کی ہوگی اگر اس آمدنی سے کوئی پلاٹ خریدتا ہے یا کوئی کاروبار شروع کرتا ہے تو وہ تنہا اسی کی ملکیت ہوگی۔</p><p dir=""RTL"">
	(۴) اگر کسی وارث کا شرعی حق فوت نہ ہو تو اس طرح معاہدے پر عمل درآمد کیا جا سکتا ہے۔</p><p dir=""RTL"">
	(۵) اگر والد صاحب حیات ہیں تو غیر شادی شدہ اولاد کی شادی بیاہ کی ذمہ داری ان ہی پر ہے، ہاں اگر شادی شدہ بھائی بخوشی، غیرشادی شدہ بھائی کی شادی کے اخراجات برداشت کرتے ہیں اور صرفہ آپس میں بخوشی تقسیم کر لیتے ہیں تو ایسا کر سکتے ہیں یہ ان کی طرف سے تبرع ہوگا۔ اگر کوئی بھائی دعوی کرے کہ ہم نے گھریلو اخراجات کے لئے قرض لیا تھا اور دوسرے بھائی تسلیم نہ کریں تو اس مدعی بھائی کے ذمہ بینہ پیش کرنا ہوگا اس کے بغیر قرض کا دعوی ثابت نہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168345,deoband,معاملات,وراثت ووصیت
31-Aug-2020,https://darulifta-deoband.com/home/ur/inheritance-will/168336,جو زمین شوہر نے بیوی كے نام كردی تھی، كیا اس میں بھائیوں كا حق ہوگا؟,ایک آدمی نی اولاد نہ ہونے کی وجہ سے ایک بچی کو گود لیا اورصحت مندی کی زمانے میں ۲۰۰۹ میں اس آدمی نے اپنی زمین کو اپنی بیوی کی نام کردی،اور ۲۰۱۱ میں شوہر کا انتقال ہو گیا اب وہ بیوی بچی کی شادی کے لیے جو زمین شوہر نے دی ہے اس کو فروخت کرکی شادی کرنا چاہتی ہے ، اب شوہر کے بہائی اس زمین میں دعوی کر رہے ہیں کہ بتا رہے ہیں کہ بیوی کو صرف زمین کا ایک حصہ ملے گا ، علماء دبوبند سے گذراش ہے کہ جلد از جلد جواب دیں ، کیوں کہ زمین کو لیکر گہر میں اختلاف ہورہاہے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:454-398/sd=6/1440</span></p><p dir=""RTL"">
	اگر شوہر نے زندگی میں زمین بیوی کے نام کرکے اُس کو مالک و قابض بنادیا تھا ، تو انتقال کے بعد تنہا بیوی زمین کی مالک ہوگی، لہذا اگر وہ اپنی رضامندی سے زمین فروخت کرکے گودلی ہوئی بچی کی شادی کرنا چاہے ، تو کرسکتی ہے اور اگر زمین صرف بیوی کے نام کی تھی ، زندگی میں اُس کو قبضہ دخل نہیں دیا تھا ، تو اس کی وضاحت کرکے دوبارہ سوال کرلیا جائے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168336,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/168313,گھر کا بٹوارہ کس طرح کریں؟,(۱) ہم تین بھائی اور چار بہنیں ہیں، ہماری امی ابھی الحمد اللہ حیات ہیں اور ابو کا انتقال ہوگیاہے، ہمارے ایک بھائی اور تین بہنوں کی شادی ہوچکی ہے، ہمارا گھر 1019 اسکوائرفٹ کا ہے، سوال ہے کہ اس کو کس طرح بانٹیں؟ (ا بو نے کوئی وصیت نہیں کیا ہے)۔ (۲) ہماری امی کی پینشن آرہی ہے ، کیا اس میں شادی شدہ یا غیر شادی شدہ کسی بہن یا بھائی کا حصہ بنتاہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:572-521/L=6/1440</span></p><p dir=""RTL"">
	صورتِ مسئولہ میں اگرآپ کے والد مرحوم کے انتقال کے وقت ان کے والدین یادادا،دادی، نانی میں سے کوئی حیات نہ تھا تو آپ کے والد مرحوم کا تمام ترکہ ۸۰/حصوں میں منقسم ہوکر ۱۰/حصے آپ کی والدہ کو،۱۴/۱۴/حصے آپ تینوں بھائیوں میں سے ہرایک کواور۷/۷/حصے چاروں بہنوں میں سے ہرایک کوملیں گے ۔</p><p dir=""RTL"">
	مسئلے کی تخریج شرعی درج ذیل ہے :</p><p dir=""RTL"">
	بیوی = 10</p><p dir=""RTL"">
	لڑکا = 14</p><p dir=""RTL"">
	لڑکا = 14</p><p dir=""RTL"">
	لڑکا = 14</p><p dir=""RTL"">
	لڑکی = 7</p><p dir=""RTL"">
	لڑکی = 7</p><p dir=""RTL"">
	لڑکی = 7</p><p dir=""RTL"">
	لڑکی = 7</p><p dir=""RTL"">
	&nbsp;</p><p dir=""RTL"">
	(۲) پینشن کی شکل میں ملنے والی رقم کی مالک آپ کی والدہ ہیں ،ان کی حیات تک اس رقم میں کسی بھائی یا بہن کا کوئی حصہ نہ ہوگا ؛بلکہ آپ کی والدہ کے لیے اس رقم کوحسبِ منشا خرچ کرنے کا اختیار ہوگا ،وہ جہاں چاہیں خرچ کرسکتی ہیں ؛البتہ اگر اپنی اولاد کو دینا چاہیں تو ان کو چاہیے کہ برابر برابر دیں ،اگر کسی کو اس کے نیک یا محتاج ہونے یا کسی اور خاص وجہ کی بناپر کچھ زائد دیدیں تو اس کی بھی گنجائش ہوگی ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168313,deoband,معاملات,وراثت ووصیت
31-Aug-2020,https://darulifta-deoband.com/home/ur/inheritance-will/168198,ایك بیوی، تین بیٹے اور تین بیٹیوں كے درمیان وراثت كی تقسیم,(۱) ایک بیوی، تین بہن اور تین بھائی ہیں جن کی والدہ حیات ہیں اور والد کا انتقال ہوچکاہے، تقریباً چار سے پانچ سال عرصہ گذر چکاہے، اب ان سب کے والد نے جو وارثت چھوڑی ہے اس میں ان کے دو مکانات ہیں 120گز کا ، ایک مکان کرایہ پردیا ہواہے، اور ایک میں سات دکانیں ہیں جو کہ کرایہ پر ہیں اور اس میں بھائیوں کی رہائش ہے، والد کے انتقال سے اب تک بھائیوں نے کرایہ کے پیسوں سے ایک روپیہ بھی بہنوں کو نہیں دیاہے، کیا یہ کرایہ پیسوں میں بہنوں کا حق ہے؟ یا نہیں؟ (۲) ان دونوں مکانوں کی قیمت جو ہے اس میں سے بہنوں اور بھائیوں اور ماں کا حصہ کس طرح سے تقسیم ہوگا، اس کا طریقہ کیا ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:546-563/L=6/1440</span></p><p dir=""RTL"">
	صورتِ مسئولہ میں مرحوم کی وفات کے وقت ان کے والدین دادا ،دادی ،نانی میں سے کوئی حیات نہ رہا ہو تو مرحوم کا تمام ترکہ بعد ادائے حقوقِ مقدمہ علی المیراث 72حصوں میں منقسم ہوکر9حصے مرحوم کی اہلیہ کو ،14-14حصے تینوں لڑکوں میں سے ہر ایک کو اور 7-7حصے تینوں لڑکیوں میں سے ہرایک کو ملیں گے۔ دوکانوں سے حاصل کرایہ بھی تمام ورثاء کے درمیان ان کے حصص کے اعتبار سے تقسیم ہوگا ،بھائیوں کا کرایہ کی رقم رکھ لینا اور بہنوں کو نہ دینا درست نہیں ،ایسا کرنا گویا ان کے پیسوں کو ناحق لینا ہے جو شرعاً حرام ہے ،بھائیوں کو چاہیے کہ اب تک بہنوں یا ماں کا جتنا حق کرایے میں ہوا ہے اس کا حساب لگاکر بہنوں اور والدہ کوادا کردیں اورآئندہ سے ماہ بماہ ان کو ان کا حصہ دیتے رہیں،جہاں تک مکانوں کی تقسیم کا مسئلہ ہے تو اگر دونوں مکانوں کی تقسیم اوپر مذکور حصص کے اعتبار سے ورثاء کے درمیان ہوسکتی ہو تو اسی طرح مکانوں کو تقسیم کرلیا جائے اور اگر مکان تنگ ہو اور جملہ ورثاء کے درمیان تقسیم کرنا دشوار ہو تو اس کی یہ صورت کی جاسکتی ہے کہ بوقتِ تقسیم مکان کی قیمت کا اندازہ لگالیا جائے اور جو وارث اپنے حصے کے بقدر رقم لے کر الگ ہونا چاہے اس کو اس کے حصے کی رقم دے کر الگ کردیا جائے ۔</p><p dir=""RTL"">
	مسئلے کی تخریج شرعی درج ذیل ہے :</p><p dir=""RTL"">
	بیوی = 9</p><p dir=""RTL"">
	لڑکا = 14</p><p dir=""RTL"">
	لڑکا = 14</p><p dir=""RTL"">
	لڑکا = 14</p><p dir=""RTL"">
	لڑکی = 7</p><p dir=""RTL"">
	لڑکی = 7</p><p dir=""RTL"">
	لڑکی = 7</p><p dir=""RTL"">
	نوٹ: اگر ورثاء مکان بیچ کر قیمت تقسیم کرنا چاہیں تو جب مکان فروخت ہوجائے اور پیسے آجائیں اس وقت رقم کی صراحت کرکے دوبارہ استفتاء ارسال کیا جائے پھر ان شا ء اللہ رقم کی تقسیم حسب حصص شرعیہ کردی جائے گی ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168198,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/168194,سات بھائی اور ایك بہن كے درمیان وراثت كی تقسیم,میں نازنین مسعود دہلی سے ہوں، میرے سات بھائی ہیں اور میں ان سب کی اکیلی بہن ہوں ، جب میرے ماں باپ زندہ تھے تو انہوں نے سب کو کہا تھا کہ میری جائیداد کے حصوں میں آٹھ حصے ہوں گے ، یہ میری بیٹی نہیں بیٹاہے، اب میرے ماں اور ماں باپ اس دنیا میں نہیں رہے ۔ براہ کرم، بتائیں کہ جائیداد کا بٹواراہ کیسے ہوگا؟ رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 534-480/M=05/1440</span></p><p dir=""RTL"">
	صورت مسئولہ میں اگر والدین نے اپنی مملوکہ جائیداد کو آٹھ حصوں میں کرنے کی بات محض زبانی کہی تھی باضابطہ طور پر اپنی زندگی میں حصے الگ الگ دے کر کسی کو مالک و قابض نہیں بنایا تھا تو ایسی صورت میں ضابطہٴ میراث کے مطابق والدین مرحومین کی متروکہ جائیداد، بعد اداء حقوق مقدمہ علی الارث، کل ۱۵/ سہام میں منقسم ہوگی جن میں سے ہر بھائی کو ۲/ سہام اور آپ (بہن) کو ایک سہم ملے گا؛ شرعی تقسیم کا نقشہ:</p><p dir=""RTL"">
	کل حصے&nbsp; =&nbsp;&nbsp;&nbsp;&nbsp;&nbsp;&nbsp; ۱۵</p><p dir=""RTL"">
	-------------------------</p><p dir=""RTL"">
	ابن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	ابن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	ابن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	ابن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	ابن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	ابن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	ابن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	بنت &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۱</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168194,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/168170,قانونی مجبوری كی وجہ سے بیوی كے نام كی گئی زمین كا حكم؟,کیا فرماتے علماء دین اس مسئلے میں کہ ایک بنگلادیشی چودھری آج سے تقریبا پچھتر سال قبل ملِک برما آکررہائش رہائش اختیار کرلیا اور یہاں برما ہی میں ایک خاتون سے نکاح کیا اور کء اولاد ہوئے اس زمانے میں انہوں نے اپنے ذاتی پیسے سے ایک زمین خریدی جو تقریبا ۴۰ہزار کی تھی برما میں قانونی طور پرایک غیر ملکی اپنے نام سے زمین وغیرہ نہیں خرید سکتا تو چودھری صاحب نے اپنی بیوی کے نام سے خریدلی اور چودھری کا انتقال ہو گیا انہوں نے اپنے پیچھے ایک بیوی ۴ لرکے اور۴لرکیاں چھوری کء سالوں کے بعد چودھری صاحب کی بیوی نے اپنا لرکا یس کو لیے جاکر وہ زمین ایک مسجد کو وقف کردی اس طرح وقف کرنے کو یس کے علاوہ دوسرے بھاء بہنوں کو واقفیت اور علم نہیں ، کہتے ہیں اور یہ بھی ممکن ہے علم کے باوجود لاعلمی ظاہر کررہے ہوں کیونکہ اسوقت زمین کی قیمت نہیں تھی آب اسکی قیمت ہزاروں لاکھوں کی ہے تو اب نیت بگر گء ہو بہر کیف اب دریافت امر یہ ہے کہ ۱ اپنے شوہر چودھری صاحب کی زمین تو انکے انتقال کے بعد انکی بیوی جو اب انتقال کر چکی ہیں اور انکا بیتا یس کا ایک مسجد کے نام کیا ہوا وقف صحیح ہے یا نہیں ۲ یس کے علاوہ دوسرے اولادوں کا اسطرح والدہ اور بھائی کے وقف کا علم ہوتے ہوے سکوت اختیار کرکے کچھ نہیں کہا تو گویا ان سے رضامندی ثابت ہوکر یہ وقف صحیح ہوگا یا نہیں اور جس مسجد کو وقف کیا تھا وہ مسجد اس کا حقدار رہیگی یا نہیں اس دوران وقف شدہ زمین سے حاصل شدہ پھل وغیرہ سے جو آمدنی ہوتی رہی وہ مستقل مسجد میں جمع ہوتی تھے ۔ براہ کرم جواب مطلع فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:537-47T/L=6/1440</span></p><p dir=""RTL"">
	مذکورہ بالا صورت میں اگر چودھری صاحب نے قانونی مجبوری کی بنا پر زمین اپنی اہلیہ کے نام کی تھی تو محض نام کی وجہ سے بیوی اس زمین کی مالک نہیں ہوئی اور مرحوم کی وفات کے بعد وہ زمین ترکہ ہوگئی اور تمام ورثاء کا اس میں مشترک حصہ ہے، اور مشترک ملک میں ایک یا دو آدمیوں کا وقف کرنا خاص طور پر جب کہ وقف مسجد کے لیے ہو درست نہیں، اگر تمام ورثاء اس وقف پر راضی نہیں ہیں تو ان کو چاہیے کہ اپنے درمیان اس مشترک زمین کو حسب حصص شرعیہ تقسیم کرلیں، مشترک زمین کا نہ وقف درست ہوا اور نہ ہی اس کی آمدنی کا مسجد میں استعمال درست ہوا ہے۔</p><p dir=""RTL"">
	(۲) وقف کا علم ہونے کے بعد دوسرے ورثاء کا خاموش رہنا رضا کی دلیل نہیں ہے؛ لأنہ ینسب إلی ساکت قول․</p><p dir=""RTL"">
	&nbsp;قال: ”ووقف المشاع جائز عند أبي یوسف“ لأن القسمة من تمام القبض والقبض عندہ لیس بشرط فکذا تتمتہ․ ”وقال محمد: لا یجوز“ لأن أصل القبض عندہ شرط فکذا ما یتم بہ، وہذا فیما یحتمل القسمة، وأما فیما لا یحتمل القسمة فیجوز مع الشیوع عند محمد أیضا لأنہ بعتبر بالہبة والصدقة المنفذة إلا في المسجد والمقبرة فإنہ لا یتم مع الشیوع فیما لا یحتمل القسمة أیضا عند أبي یوسف ․ (الہدایة: ۲/۶۳۸) وفی فتح القدیر: اتفقوا علی منع وقف المشاع مطلقا مسجدا ومقبرة․ (فتح القدیر للکمال ابن الہمام: ۵/ ۴۲۶) وقال في البحر الرائق: والحاصل أن وقف المشاع مسجدا أو مقبرة غیر جائز مطلقا اتفاقا وفی غیرہما إن کان مما لا یحتمل القسمة جاز اتفاقا. والخلاف فیما یحتملہا ومن أخذ بقول أبی یوسف فی خروجہ بمجرد اللفظ وہم مشایخ بلخ أخذ بقولہ فی ہذہ ومن أخذ بقول محمد فی القبض وہم مشایخ بخاری أخذ بقولہ فی وقف المشاع وصرح فی الخلاصة من الإجارة والوقف بأن الفتوی علی قول محمد فی وقف المشاع وکذا فی البزازیة والولوالجیة وشرح المجمع لابن الملک وفی التجنیس وبقولہ یفتی وتبعہ فی غایة البیان․ (۵/۳۲۹)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168170,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/168093,زندگی میں آدمی اپنی زمین جائیداد اور نقد رقم و اثاثہ کا تنہا مالک ہے,کیا فرماتے ہیں علمائے کرام قرآن کریم و احادیثِ مبارکہ اور شریعت کی روشنی میں ایک شخص زید ہے جس نے بجلی کے محکمہ میں رہتے ہوئے وقت سے پہلے پینشن لے لی۔ جس کی شادی ایک محترمہ سے تقریباََ تیس برس پہلے ہوئی تھی نونک جھونک کے ساتھ زندگی گزر رہی تھی اولاد ہے نہیں ایک سگے بہن کے بچے کو جس کی والدہ فوت ہو گئی تھیں ساتھ رکھا تھا بچپن میں ہی بیوی نے اس بچے کو بھگانے کی ضد کی مگر زید نے اپنے چھوٹے بھائی کے پاس رکھ کر اُس کی تعلیم و تربیت کی اور الحَمدُ للّہ اب اُس کی شادی بھی ہونا ہے اس کو ایک مکان بھی زید نے بنا کر دیا ہے ۔ زید کی بیوی موقع بہ موقع لڑائی جھگڑا کرتی رہتی ہیں زید اپنی پینشن میں سے بیوی کو پورا خرچ اٹھاتے ہوئے گیارہ ہزار اور جو مکان کا کرایہ آتا ہے وہ سب ملاکر پندرہ ہزار روپے ماہانہ ادا کر رہا ہے ۔ زید نے دورانِ ملازمت اپنے فنڈ میں سے رقم نکال کر زمین خریدی جو کے بیوی کے نام ہے ۔ ایک مکان ہے جس میں زید رہتا ہے وہ زید کے ہی نام ہے ۔ اب بیوی بضد ہے کہ مکان میرے نام کیا جائے اور زید بیوی کی روز مرہ کی زیادتیوں اور نئی نئی رقم اور جائیداد کی ضد کی وجہ سے اب انہیں آگے صرف خرچ جاری رکھتے ہوئے جائیداد میں سے اور کسی قسم کی نقدی میں سے اور پینشن میں سے کچھ بھی دینا نہیں چاہتا بلکہ اُن کے نام جو زمین ہے وہ بھی نہیں دینا چاہتا اور انہیں اپنی زوجیت سے الگ بھی نہیں کرنا چاہتا ۔ وہ زید کو برابر برابر طلاق دے دینے کے لیے کہتی رہتی ہیں۔ مندرجہ بالا حالات میں زید کیا کرے ؟ اگر نکاح میں رکھتے ہوئے ہی بیوی کو موجودہ جائیداد میں سے دینا ہو تو اسکا شریعت کے حساب سے کیا حصہ دیا جائے ۔ اور زید اپنی جائیداد میں سے اپنی زندگی میں ہی کیا شریعت کی رُو سے اپنی مرضی سے کسی کو بھی کچھ بھی دے سکتا ہے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 435-366/D=05/1440</span></p><p dir=""RTL"">
	زید اپنی زندگی میں اپنی زمین جائیداد اور نقد رقم و اثاثہ کا تنہا مالک ہے اس کی مملوکہ اشیاء میں کسی کا مالکانہ کوئی حق نہیں وارثین کا حق زید کے انتقال کے بعد ہوگا زید کی زندگی میں ان کا کوئی حق نہیں ان کے لئے کسی طرح کا مطالبہ کرنا بھی جائز نہیں ۔</p><p dir=""RTL"">
	پس صورت مسئولہ میں زید نے جو زمین بیوی کے نام خریدی اگر اسے مالک بناکر قبضہ دخل بھی دیدیا تو پھر بیوی اس زمین کی مالک ہوگئی اور اگر صرف اس کے نام سے خریدنے کا عمل ہوا ہے قبضہ دخل زید کا ہی ہے تو پھر یہ زمین بھی زید کی ملکیت ہے۔ زید نہ طلاق دے کہ خواہ مخواہ دونوں کے لئے باعث تشویش و پریشانی ہوگا اور نہ ہی مکان اس کے نام کرے کہ اس کا مطالبہ ناحق ہے حق وراثت سے تو زید کے مرنے کے بعد بیوی کو ملے گا زندگی میں دینا عطیہ اور ہبہ کہلاتا ہے ۔</p><p dir=""RTL"">
	زید اگر اپنی خوشی سے کسی وارث یا غیر وارث کو کچھ دینا چاہے تو اسے اس کا اختیار ہے دے سکتا ہے لیکن اس دینے کی وجہ سے واررث کا حق وراثت ختم نہیں ہوگا بلکہ زید کے مرنے کے بعد وہ وارث وراثةً بھی اپنا حصہ پائے گا۔ لہٰذا زید بیوی کو خوشی سے کچھ دینا چاہتا ہے تو دے سکتا ہے اسے اختیار ہے اسے مجبور نہیں کیا جاسکتا ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168093,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/168033,وراثت میں بہنوں كا كتنا حصہ ہے؟,والدین کے زمین میں بہنوں کا کتنا حصّہ بنتا ہے ؟ اگر ایک بھائی اور تین بہنیں ہوں تو کیا حکم ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 507-460/M=05/1440</span></p><p dir=""RTL"">
	اگر والدین حیات ہیں تو وہ اپنی ملکیت کے مالک و مختار ہیں ان کی حیات میں اولاد کا کوئی حصہ متعین نہیں، اگر والدین اپنی خوشی سے اپنی زندگی میں جائیداد اولاد کے درمیان تقسیم کرنا چاہیں تو اپنی گذر بسر کے بقدر حصہ رکھ کر بقیہ کو تمام اولاد (بیٹے، بیٹیوں) کے درمیان برابر برابر تقسیم کردیں، زندگی میں تقسیم کا یہ افضل طریقہ ہے کہ بیٹے، بیٹی ہر ایک کو برابر حصہ دیا جائے اور ضابطہٴ میراث کے مطابق بیٹے کو دوہرا اور بیٹی کو ایکہرا حصہ دینے کی بھی گنجائش ہے۔ اور اگر والدین مرحوم ہو چکے ہیں تو ان کی متروکہ ملکیت پانچ حصوں میں منقسم ہوگی جن میں سے دو حصے بھائی کو اور ایک ایک حصہ تینوں بہنوں میں سے ہر ایک کو ملے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168033,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/168012,شوہر اور دو لڑكوں كے درمیان وراثت كی تقسیم,مرحومہ کے مال کے وارثوں میں تین لوگ بچے ہیں،۱شوہر ۲لڑکے ، اب ان تینوں میں میراث کیسے تقسیم کریں۔ دوسرا مسئلہ یہ ہے جو امام قرآن دیکھ کر فرض یا سنت نماز پڑھاے کیا اس کے پیچھے حنفی کی نماز ہوجاتی ہے یا نہیں اور کسی مسلک میں امام قرآن دیکھ کر نماز پڑھا سکتا ہے ؟ برائے مہربانی رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:516-485/L=5/1440</span></p><p dir=""RTL"">
	صورتِ مسئولہ میں اگر مرحومہ کی وفات کے وقت مرحومہ کے والدین میں سے کوئی حیات نہ رہاہو اور ان کی وفات کے وقت صرف شوہر اور بیٹے ہی بطور وارث رہے ہوں تو مرحومہ کا تمام ترکہ آٹھ حصوں میں منقسم ہوکر دوحصے شوہر کو اور تین تین حصے دونوں لڑکوں میں سے ہر ایک کو ملیں گے ۔</p><p dir=""RTL"">
	مسئلے کی تخریجِ شرعی درج ذیل ہے :</p><p dir=""RTL"">
	شوہر&nbsp;&nbsp;&nbsp;&nbsp; = &nbsp;&nbsp;&nbsp;&nbsp;&nbsp; 2</p><p dir=""RTL"">
	لڑکا&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 3</p><p dir=""RTL"">
	لڑکا&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; 3</p><p dir=""RTL"">
	(۲) قرآن دیکھ کر نماز پڑھنے سے نماز فاسد ہوجاتی ہے ؛اس لیے اگر کوئی امام قرآن دیکھ کر نماز پڑھاتا ہے تو اس کی اقتداء میں نماز درست نہیں ۔</p><p dir=""RTL"">
	وقراء ة ما لا یحفظہ من مصحف۔ (مراقی الفلاح) وفی الطحطاوی: ولأبی حنیفة فی فسادہا وجہان: أحدہما: أن حمل المصحف والنظر فیہ وتقلیب الأوراق عملٌ کثیرٌ الخ۔ والثانی: أنہ تلقن من المصحف فصار کما لو تلقن من غیرہ وہو مناف للصلاة، وہٰذا یوجب التسویة بین المحمول وغیرہ فتفسد بکل حال وہو الصحیح، کذا فی الکافی۔ (طحطاوی علی المراقی ۲۳۶أشرفی) وإذا قرأ الإمام من المصحف فسدت صلا تہ عند أبی حنیفة رحمہ اللّٰہ․ (حلبی کبیر ۴۴۷)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",168012,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/167977,دو بھائی اور دو بہنوں كے درمیان وراثت كی تقسیم,"ہم دو بھائی اور دو بہنیں ہیں، میری دونوں بہنوں کا انتقال ہوچکاہے، اور والد اور والدہ کا بھی انتقال ہوچکاہے، میری والدہ کے نام ایک زمین تھی، جہاں سے اب سڑک نکل رہی ہے، اس لیے حکومت نے اس کو اکوائر کرلیا اور 3,70,000 روپے کا معاوضہ دیا، معاوضہ کی رقم حکومت کی طرف سے ہم دونوں بھائیوں کے اکاؤنٹ میں 1,85,000 کرکے ڈپوزٹ ہوئی ہے، میرا سوال یہ ہے کہ یہ رقم جو میرے اکاؤنٹ میں جمع ہے اس میں سے میری دونوں بہنوں کا کتنا حصہ بنتاہے؟ میں پھر وضاحت کردوں کہ زمین میری ماں کے نام تھی۔ جزاک اللہ","<p>بسم الله الرحمن الرحيم</p><p> </p><p align=""right"">
	Fatwa : <span dir=""RTL"">618-554</span>/B=<span dir=""RTL"">05/1440</span></p><p dir=""RTL"">
	وہ پوری رقم جو آپ کے اکاوٴنٹ میں زمین کے معاوضہ والی جمع ہے شرعاً وہ کل چھ حصوں میں تقسیم ہوگی جس میں ۲-۲/ حصے دونوں بھائیوں کو ملیں گے اور ایک ایک حصہ دونوں بہنوں کو ملے گا۔</p><p dir=""RTL"">
	کل حصے&nbsp; =&nbsp;&nbsp;&nbsp;&nbsp;&nbsp;&nbsp; ۶</p><p dir=""RTL"">
	-------------------------</p><p dir=""RTL"">
	ابن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	ابن &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	بنت &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۱</p><p dir=""RTL"">
	بنت &nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۱</p><p dir=""RTL"">
	--------------------------------</p><p dir=""RTL"">
	نوٹ: اگر والد، والدہ کے بعد دونوں بہنوں کا انتقال ہوا ہے تو یہی مسئلہ ہے۔ بہنوں کا حصہ ان کی اولاد میں تقسیم ہوجائے گا۔ اور اگر بہنوں کا والدہ سے پہلے اور والد کے بعد انتقال ہوا ہے تو پھر آپ دونوں بھائی حقدار ہوں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167977,deoband,معاملات,وراثت ووصیت
31-Aug-2020,https://darulifta-deoband.com/home/ur/inheritance-will/167927,كیا کسی وارث کے لئے وصیت معتبر ہے؟,محترم مفتی صاحب مسئلہ یہ ہے کہ باپ کا انتقال ہوگیا بیٹے ہیں اور والدہ بھی زندہ ہیں ترکہ میں 12 ایکڑ زمین یعنی 522720 Square feet زمین ہے ،باپ نے اس بات کی وصیت کردی تھی کہ یہ زمین ان دو بیٹوں پر تقسیم ہوگی اب سوال یہ ہے کہ یہ وصیت نافذ ہوگی یا نہیں اور اگر وصیت نافذ نہیں ہوگی تو ماں کو کتنا مل سکتاہے ، اگر ماں اپنا حق چھوڑ کر ان 22 ایکڑ زمین کو بچوں میں تقسیم کرنا چاہیں تو کرسکتی ہے یا نہیں، برائے کرم ۔مدلل جواب دیں عین نوازش ہوگی۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 405-336/D=05/1440</span></p><p dir=""RTL"">
	بیٹے ورثائے شرعی میں سے ہیں اور کسی وارث کے لئے وصیت شرعاً معتبر نہیں ہوتی حدیث میں ہے لاوصیة لوارث ۔</p><p dir=""RTL"">
	ہاں اگر ورثائے شرعی میں صرف ماں اور دو بیٹے ہی ہوں ان کے علاوہ مرحوم کے نہ والدین مرحوم کے انتقال کے وقت باحیات رہے ہوں نہ مرحوم کی کوئی بیٹی ہو۔ اور ماں بخوشی مرحوم کی وصیت کے مطابق پوری جائیداد دونوں بیٹوں میں تقسیم کرنے پر راضی ہو تو پھر دونوں بیٹوں میں تقسیم کردی جائے۔</p><p dir=""RTL"">
	اور اگر مرحوم کے والدین اور بیٹی میں سے کوئی باحیات رہا ہو تو اس کی وضاحت کرکے دوبارہ سوال کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167927,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/167879,باپ کا وفات کے بعد اولاد کو اپنی جائداد سے فائدہ نہ اٹھانے دینا,اگر کسی شخص کے چار بیٹے ہوں۔ وہ شخص بہت مالدار ہو۔ وہ اپنی زندگی میں ایک بیٹے کے اور بیوی کے نام پر سارا مال کر دیتا ہے ۔ اور اپنے مال میں سے ساری زندگی کسی اولاد کو کوئی مالی فائدہ نہیں دیتا۔ اور اولاد جو اپنی نوکری کرتی ہے اور ایک بیٹا اتنا غریب ہے کہ وہ مانگ کر کھانا کھاتا ہے ۔ اولاد میں کوئی غلط عادت بھی نہیں مگر ساری زندگی باپ اولاد کو یہ بول کر کہ تم کسی قابل نہیں کچھ مدد نہیں کرتا۔ نا ہی تعلیم اولاد کو دی جس سے وہ اچھا کاروبار یا نوکری کر سکے ۔ اب باپ کچھ مال ایک بیٹے کے نام پر ایک نگران کے طور پر کر دیتا ہے کہ یہ مال میرے مرنے کے بعد خیال رکھنا، اور بولتا ہے کہ اس کو خرچ نہیں کرنے دینا۔ باقی اپنی بیوی کے نام پر کرتا ہے ۔ اب اگر باقی اولاد پوچھے تو باپ کہتا ہے تمہارا مال ہے مگر اس کو خرچ نہی کرنا۔اور اگر والد بولے کہ میں چاہوں تو یہ بھی نہیں کرو اور جس غیر کو بھی چاہوں مال دے دو۔ یعنی باپ مال سے اپنی زندگی میں بھی اور مرنے کے بعد بھی اولاد کو فائدہ نہیں دینا چاہتا۔ اس صورت میں اولاد کیا کرے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:440-344/sn=5/1440</span></p><p dir=""RTL"">
	زندگی میں تو باپ اپنی جائداد کا تنہا مالک ہوتا ہے ، اگر وہ اولاد کو اس سے فائدہ نہ اٹھانے دے تو اس کی تو گنجائش ہے؛ گو یہ بھی باپ کے لیے انتہائی شرم وذلت کی بات ہے کہ باپ تو عیش میں رہے اور بیٹا فقر وفاقہ کے ساتھ؛ بلکہ دوسروں سے مانگ کر زندگی بسر کرے۔ لیکن باپ کو یہ اختیار نہیں کہ انتقال کے بعد اولاد کو اس میں تصرف سے روکے، اگر کسی اولاد کو یہ کہہ کر جائے کہ اس میں دیگر اولاد کو تصرف کرنے نہ دینا تب بھی دیگر اولاد کا اس میں حق ہوگا اور باپ کا وہ قول (وصیت) کالعدم شمار ہوگا، الغرض صورت مسؤولہ میں باپ کے انتقال کے بعد ان کے تمام بیٹے بیٹیوں کا اس میں حق ہوگا، باپ کا کسی ایک بیٹے یا بیوی کے نام نگراں کے طور پر جائداد کرد ینے سے دیگر اولاد کا حق اس سے ختم نہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167879,deoband,معاملات,وراثت ووصیت
31-Aug-2020,https://darulifta-deoband.com/home/ur/inheritance-will/167811,والد اور اولاد كے كاروبار كی تقسیم سے متعلق چند سوالات,میرے والد کل چار بھائی جن میں سے ایک کا انتقال ہو چکا ہے ، دادا کے انتقال کے وقت والد کی عمر۵۲ سال ، دوسرے بھائی کی عمر۲۱ سال ، تیسرے بھائی کی عمر۸ سال اور چوتھے بھائی کی عمر۶سال تھی . دیگر ۵ بہنیں تھیں ، اس وقت والد اور دو بہنوں کی شادی ہو چکی تھی بعد میں والد نے باقی بہنوں اور ۲ بھایئوں کی شادی کی، چوتھے بھائی نے اپنی مرضی سے شادی کی- دادی باحیات تھیں اور انکا انتقال ۷۰۰۲ میں ہوا اور وہ والد کے ساتھ ہی تھیں - دادا کا کاروبار انڈیا اور نیپال میں تھا- نیپال کا کاروبار وہ خود دیکھتے تھے اور انڈیا والد دیکھتے تھے - نیپال کی انہونے شہریت نہیں لی تھی اس وجہ سے وہاں کا کاروبار اور زائیداد انہونے اپنے بھتیجے کے نام کر رکھا تھا اور وہی اسکی دیکھ بھال کرتے تھے - کچھ سالوں بعد کچھ لوگوں نے کاروبار پر قبضہ کرنے کی کوشش کی تو والد نے اپنے دوسرے بھائی جو کی اس وقت زیرے تعلیم تھے تعلیم روک کر نیپال منتقل کر دیا اور وہ وہاں کا کاروبار اور زائیداد دیکھنے لگے مگر زائیداد ابھی دادا کے بھتیجے کے نام ہی تھی کیوں کی والد کے دوسرے بھائی کی نیپال کی شہریت نہیں تھی - شہریت بننے کے بعد زائیداد منتقل کرنے میں دادا کے بھتیجے ٹال مٹول کرنے لگے - اس دوران انلوگوں نے جنہونے کاروبار پر قبضہ کرنے کی کوشش کی تھی انہونے انکو ورگلایا اور دباؤ بنا کر زائیداد فروخت کرا دی- والد اور انکے بھایئوں نے مل کر کسی طرح فروخت قیمت کا زیادہ تر حصّہ انسے حاصل کر لیا اور اسی رقم اور اس میں نیپال کے کاروبار سے رقم ملاکر وہ زائیداد دوسرے بھائی کے نام خرید لی گی، کیوں کہ ان کی شہریت وہاں کی تھی - کافی سالوں تک سب مشترکہ چلتا رہا - اس دوران انڈیا کا کاروبار ختم ہو گیا اور ایک زائیداد جو کی کانپور انڈیا میں تھی جس کو والد نے ہی خریدا تھا اس کو بیچنا پڑا ، اس رقم کو والد نے اپنے بھایئوں کو کاروبار کے لئے دی ، اپنے کچھ قرض ادا کئے اپنی چھوٹی بہن اور اپنی بڑی بیٹی کی شادی میں استعمال کی - والد کے دیگر دوبھایئوں نے بھی کچھ وقت نیپال کے کاروبار میں لگایا اور ہمارے ۲ بھائی ۳۱ سال تک نیپال کے کاروبارمیں لگے رہے اسی دوران وہاں پرانے مکان اور دکان کو منہدم کر کے نیا مکان اور دکان بنا - درمیان میں والد کے دوسرے بھائی کی فیملی بھی نیپال منتقل ہو گی لیکن عید اور دوسرے رسومات انڈیا میں سالوں مشترکہ مناتے رہے - ہمارے والد کے دوسرے بھائی کی نیت بدلنے لگی ، ان کا رویہ میرے چھوٹے بھائی جس نے سب سے زیادہ وقت کاروبار کو دیا اچھا نہیں تھا- اس کا اندازہ لگنے پر بھایئوں نے قرض لکیر اور کچھ ہماری مدد سے الگ کاروبار شروع کر لیا جو آج الحمدولللہ بہت کامیاب ہیں- اس کے بعد والد کے دوسرے بھائی نے نیپال کی زائیداد جو ان کے نام تھی اپنی اہلیہ کے نام منتقل کر دیا اسکے لئے انہونے اپنے چھوٹے دوبھایئوں کو نیپالی قانون ، ٹیکس بچت اور کچھ ان کی مالی مدد کر کے یا آگے کرنے کا وعدہ کرنے کا حوالہ دیکر کر لیا- جو کہ انہونے کبھی نہیں کیا ان کے بھائی کا انتقال کینسر سے ہوا مگر انہوں نے کچھ مدد نہیں کی- جائیداد منتقل کے عمل میں انہوں نے اپنے بڑے بھائی کو شامل نہیں کیا- ہمارے والد اس پر قانونی دعوی کرنا چاہتے تھے لیکن ہم بھایئوں نے انہیں ایسا نہ کرنے دیا- اب وہ انڈیا کی جائیداد میں اپنا حصّہ چاہتے ہیں جس کی مالیت نیپال کیا جائیداد اور کاروبار جو انہوں نے اپنے نام کرلی ہے اس سے کافی کم ہے -ہمارے والد کی عمر۵۷ سال کے قریب ہو چکی ہے اور وہ لا علاج بیماری میں مبتلا ہیں اور ان کی خواہش ہے کہ گھریلو معاملات ان کی حیات میں حل ہو جائیں۔ اس لئے بالا اندراجات کی روشنی میں مندرجہ ذیل سوالات کے شرعی جوابات فراہم کرنے کی زحمت کریں: ۱- ہمارے والد کے دوسرے بھائی کا نیپال کی جائیداد کو اپنی اہلیہ کے نام منتقل کرنا درست ہے ؟ ۲ - کیا نیپال کی جائیداد میں دوسرے بھائیوں کا حق نہیں ہے ؟ ۳- کیا ہم بھائیوں نے اپنے روزگار اور اپنی ملازمت سے جو جائیداد انڈیا اور نیپال میں بنایا ہے ان پر والد کے بھایئوں کا بھی حق ہے ؟ ۴- کیا ہمارے والد کے دوسرے بھائی کا انڈیا کی جائیداد پردعوی درست ہے جب کہ نیپال میں اس سے زیادہ مالیت کی جائیداد اور کاروبار وہ اپنے نام کر چکے ہیں؟ ۵- کیا دونوں جگہ کی جائیداد پر والد کی بہنوں کا کیا حق ہے ، والد اور ہم بھائیوں نے ان لوگوں کا پورا خیال رکھا ہے اور جن کی ضرورت میں ان کے حق سے زیادہ مدد کی ہے اور انشالاللہ آگے بھی کرتے رہیں گے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:430-47T/sn=5/1440</span></p><p dir=""RTL"">
	سوال میں مذکور تفصیل سے اندازہ ہوتا ہے کہ اصل کاروبار آپ کے دادا مرحوم کا تھا، ان کی زندگی میں وہ خود اپنے بیٹوں کے تعاون سے کاروبار چلاتے تھے ، ان کے انتقال کے بعد ان کے بیٹوں نے کاروبار کو آگے بڑھایا اور اخراجات بھی مشترک ہوتے رہے ، آپ کے والد چونکہ بھائیوں میں بڑے تھے ؛ اس لئے ان کی کوشش اور محنت اِس سلسلے میں زیادہ رہی، اگر واقعہ بھی یہی تو آپ کے سولات کے جوابات درج ذیل ہیں:</p><p dir=""RTL"">
	(۱،۲) آپ کے دادا مرحوم نے جو کچھ جائداد بہ وقت وفات چھوڑی ہے وہ، اسی طرح ان کے انتقال کے بعد ان کے بیٹوں نے مل کر اس کاروبار سے جو کچھ کمایا سب میں دادا کے جملہ وارثین یعنی ان کے تمام بیٹے بیٹیاں شریک ہیں ؛لہذا آپ کے والد کے دوسرے بھائی کا نیپال کی جائیداد کو اپنی بیوی کے نام کرکے اس پر تنہا قابض ہوجانا شرعا جائز نہیں ہے ، اس میں دیگر بھائی بہنوں کا بھی حق ہے ۔</p><p dir=""RTL"">
	(۳) آپ بھائیوں نے اپنی ملازمت اور اپنے علاحدہ کاروبار سے جو کچھ کمایا ہے اس میں آپ کے چچاؤوں کا کوئی حق نہیں ہے ، اس کے مالک آپ لوگ خود ہیں۔</p><p dir=""RTL"">
	(۴) سوال نمبر (۱) کے جواب میں تفصیل گزر چکی ہے کہ آپ کے دادا مرحوم کی چھوڑی ہوئی اسی طرح آپ کے والد اور چچاؤں نے ان کے کاروبار کو ترقی دے کر جو کچھ کمایا ہے سب میں دادا کے تمام بیٹے بیٹیوں کا حق ہے ، کسی بیٹے کا کسی بھی جائداد میں تنہا حق نہیں ہے ، دادا کے تمام ورثا کو آپس میں بیٹھ کر شریعت کے مطابق جائداد کی تقسیم کر لینی چاہئے ، آ پ کے ایک چچا کا انتقال کب ہوا، والدہ سے پہلے یا بعد میں؟ انھوں نے بہ وقت وفات اپنی بیوی بچوں میں سے کسی کو چھوڑا ہے یا نہیں ؟ ان امور کی تفصیل لکھنے پر یہ لکھا جا سکتا ہے کہ آپ کے والد، چچاؤں اور پھوپیوں کے درمیان دادا مرحوم کا ترکہ کس تناسب سے تقسیم ہوگا۔</p><p dir=""RTL"">
	(۵) جی ہاں !دونوں جگہوں کی جائداد میں آپ کے والد کی تمام بہنوں کا بھی حق ہے ، بہنوں کو بھائیوں کے بالمقابل آدھا ملے گا، آپ کے والد اور آپ لوگوں نے ان پر اب تک جو کچھ خرچ کیا ہے یہ آپ لوگوں کی طرف سے تبرع شمار ہوگا، اس کا ان شاء اللہ آخرت میں آپ لوگوں کو بڑا اجر ملے گا؛لیکن اس کی وجہ سے وراثت سے ان کا حق ساقط نہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167811,deoband,معاملات,وراثت ووصیت
31-Aug-2020,https://darulifta-deoband.com/home/ur/inheritance-will/167810,مرحومہ كے قرض كی رقم اس كے بچوں اور شوہر كو بتائے بغیر بڑے لڑكے كی منگنی كے وقت مہر میں دینا؟,امید ہے کہ آپ حضرات خیریت سے ہوں گے ، عرض یہ ہے کہ ایک بہن جی 45 سال کی عمر وفات ہوئی جوزندگی میں اپنے خاوند اور بچوں سے بہت نارض تھی مرحومہ نے اپنی زندگی میں گھر کا کرایہ اور گھر کا گزارا اپنے ہاتھ کے مزدوری سے کرتاتھا، مرحومہ نے اپنی زندگی میں اپنے شوہر اور بچوں کو بتائے ہوئے بغیر اپنے ہاتھ کی مزدوری70000 اپنے بھائی کوبطورقرض دی تھی کیونکہ مرحومہ کی خاوند خماری (قماری)تھا الٹہ اپنے گھر کا سامان بیھج رہاتھا اب مرحومہ کے بڑے بیٹے کی منگنی ہوئی ہے ، لیکن اس کے پاس مہر کی پورا رقم نہیں ہے مقروض بھائی کا ارادہ تھا کہ وہ اس مہر کوپوراکرنے کیلئے یہ رقم مہر میں دی جائے کیونکہ اگر مرحومہ کے بچوں کو رقم مل جائے تو یہ100 فیصد خدشہ ہے کہ رقم دوبارہ منگنی کے مہر کیلئے اس کے ہاتھ میں نہیں آئیگا / سوال یہ ہے کہ کیا یہ رقم مذکورہ منگنی کے مہر میں اس کے بچوں اور شوہر کوبتائے بغیر دینا درست ہے یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 431-379/SN=05/1440</span></p><p dir=""RTL"">
	مرحومہ بہن نے اپنے بھائی کو ستر ہزار روپئے جو بہ طور قرض دیا تھا، اب یہ رقم مرحومہ کا ترکہ بن گئی، جس کے حقدار مرحومہ کے شوہر اور ان کے دیگر ورثاء ہیں، یہ رقم ان کے شرعی ورثاء کے درمیان حصہٴ شرعیہ کے مطابق تقسیم ہوگی، مقروض بھائی کا پوری رقم ایک بیٹے کے مہر میں دیدینا شرعاً جائز نہ ہوگا؛ ہاں اس رقم میں بیٹے کا جو حصہ بنتا ہو اس قدر رقم اگر بیٹے کو دیدے؛ تاکہ وہ مہر کے طور پر اپنی بیوی کو نکاح کے بعد دیدے یا بیٹے کی اجازت سے مقروض بھائی خود اس کی بیوی کو دیدے تو اس میں کوئی حرج نہیں ہے۔ واضح رہے کہ مرحومہ بہن کے زندگی میں اپنے شوہر اور بچوں سے ناراض رہنے نیز اس رقم کے بہن کی ذاتی کمائی میں سے ہونے کی وجہ سے اس سے شوہر اور بچوں کا حق ساقط نہ ہوگا، شوہر اور بچے بہرحال وارث ہوں گے، الغرض مذکور فی السوال پوری رقم مرحومہ کے شوہر اور بچوں کو بتلائے بغیر ان کے کسی بیٹے کی منگنی کے مہر میں دیدینا جائز نہیں ہے؛ ہاں بیٹے کا جو حصہ بنتا ہو اسی قدر رقم اس کی اجازت سے مہر میں دینے میں کوئی حرج نہیں؛ مابقیہ رقم مرحومہ کے دیگر ورثاء کے حوالے کرنا بہرحال ضروری ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167810,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/167800,انتقال کے بعد کسی شادی شدہ عورت کی وراثت کی تقسیم,ایک عورت کا انتقال اپنے شوہر کے بعد ہوگیا،اولاد میں اس کے دو بیٹے اور ایک بیٹی ہیں،اس کے علاوہ مرحومہ کے دو بھائی اور ایک بہن بھی ہیں،مذکورہ مرحومہ کے پاس انتقال کے وقت کچھ سونے کے زیورات کے علاوہ کچھ نقدی اور کپڑے موجود تھے ۔براہ کرم، بتائیں کہ مرحومہ کے ورثاء کون کون ہیں اور وراثت کیسے تقسیم کی جائے گی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 586-457/B=05/1440</span></p><p dir=""RTL"">
	مذکورہ مرحومہ عورت نے جو کچھ نقد چھوڑا ہے اور زیورات اور کپڑے چھوڑے ہیں سب کی مالیت از روئے شرع ۵/ سہام میں تقسیم ہوگی جن میں سے ۲-۲/ سہام لڑکوں کو ملیں گے اور ایک سہام لڑکی کو ملے گا۔ لڑکے کی وجہ سے بھائی بہن محروم رہیں گے۔</p><p dir=""RTL"">
	کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۵</p><p dir=""RTL"">
	-------------------------</p><p dir=""RTL"">
	ابن &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	ابن &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۲</p><p dir=""RTL"">
	بنت &nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp; ۱</p><p dir=""RTL"">
	--------------------------------</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167800,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/167751,بیٹوں كی موجودگی میں پوتوں كو وراثت ملے گا یا نہیں؟,اگر کسی شخص کے کئی بیٹے ہوں جس میں سے ایک اپنے ماں باپ کی زندگی میں فوت ہو جائے اور اپنے پیچھے نابالغ اولاد چھوڑ جائے تو اس کی اولاد کو میراث میں حصہ ملے گایا نہیں؟یا میراث صرف اس کے بچے ہوئے بیٹوں کے درمیان ہی تقسیم ہوگی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 460-411/M=05/1440</span></p><p dir=""RTL"">
	اگر دادا ، دادی کے انتقال کے وقت اُن کے اپنے بیٹے موجود ہوں تو پوتے، پوتیوں کو دادا، دادی کی میراث سے کوئی حصہ نہیں ملے گا، ہاں اگر دادا، دادی اپنی حیات میں پوتے، پوتیوں کو حصہ دینا چاہیں تو دے سکتے ہیں یا انتقال کے وقت وصیت کرنا چاہیں تو ایک تہائی مال میں وصیت جاری ہو سکتی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167751,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/167580,میری والدہ نے مجھے ایک زمین دیا جس کی وجہ سے میرے والدصاحب نے مجھے وراثت میں حصہ نہیں دیا,میرے 5 بھائی ہیں اور میری والدہ نے مجھے ایک زمین دیا جس کی وجہ سے میرے والدصاحب نے مجھے ورثت میں حصہ نہیں دیا باقی 4 بھائیوں کو والد صاحب نے ورثت میں حصہ دیا ہے میرے والد صاحب کا میرے ساتھ ایسا کرنا جائز ہے ؟ جبکہ میرے پاس اس وقت کوئی بھی زمین نہیں ہے اور میرے پاس نہ کوئی مال ودولت ہے ۔ قرآن و حدیث کی روشنی میں فتوی عنایت فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 439-407/M=05/1440</span></p><p dir=""RTL"">
	آپ کے والد نے آپ کو غالباً اس لئے حصہ نہیں دیا ہوگا کیونکہ والدہ آپ کو ایک زمین دے چکی ہیں، اور بہت ممکن ہے کہ وہ زمین والد صاحب ہی کی ملکیت ہو جس کو والدہ نے والد کی اجازت سے آپ کو دی ہے۔ اگر صحیح صورت حال یہی ہے تو پھر اس میں والد صاحب پر ناراض ہونے کی کوئی وجہ نہیں، ماں باپ پر اپنی زندگی میں اپنی ملکیت کی تقسیم لازم و واجب نہیں ہے، اگر وہ اپنی خوشی سے تقسیم کرنا چاہیں تو کرسکتے ہیں اور اس کا بہتر طریقہ یہ ہے کہ تمام اولاد کو برابر ، برابر حصہ دیں، صورت مسئولہ میں والد صاحب نے آپ کو حصہ کیوں نہیں دیا، اس بابت والد صاحب کا بیان سامنے ہو تو صحیح صورت حال واضح ہو سکتی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167580,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/167568,جو مكان والد صاحب نے ہماری پھوپھی كو دیدیا تھا كیا اس میں بھی وراثت جاری ہوگی؟,میرا سوال یہ ہے کہ میرے والد کا انتقال ہوگیاہے، ابھی گھر میں میری والدہ، ہم دو بھائی اور چار بہنیں ہیں، سب کی شادی ہوگئی ہے، ایک چھوٹی بہن کا نکاح ہوگیاہے ، لیکن ابھی رخصتی نہیں ہوئی، ہم نے سب کی مرضی سے ایک گھر چھوٹی بہن کو دیدیا ہے ، کیوں کہ والد صاحب نے مرنے سے پہلے کہا تھا، کیوں کہ ہ بہن معذور ہے، اور ہماری ایک پھوپھی بھی ہیں جن کا پریوار الگ رہتاہے، میرے والد صاحب نے اپنے جیتے جی ان کو ایک پلاٹ دیا تھا جس میں وہ رہتی ہیں، باقی ہمیں ان کے حصے کے بارے میں کچھ نہیں پتا، آپ ہمارے والد صاحب کی جائیداد کی تقسیم کے بارے میں بتائیں، ماں کو کتنا، بیٹوں کو کتنا، اور بہنوں کو کتنا حصہ ملے گا؟اور اس میں پھوپھی کا بھی حصہ ہے یا نہیں؟جزاک اللہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:359-306/sd=4/1440</span></p><p dir=""RTL"">
	&nbsp;بشرط صحت سوال صورت مسئولہ میں آپ کے والد مرحوم کا ترکہ بعد ادائے حقوق متقدمہ علی الارث و عدم موانع ارث کل چوسٹھ( ۶۴ ) حصوں میں تقسیم ہوگا، جس میں سے مرحوم کی بیوی کو آٹھ حصے ، آپ دونوں بھائیوں میں سے ہر ایک کو چودہ چودہ حصے اور چاروں بہنوں میں سے ہر ایک کو سات سات حصے ملیں گے ، والد مرحوم کی بہن ، یعنی آپ کی پھوپی کو اُن کے ترکے میں سے کچھ نہیں ملے گا، آپ سب ورثاء نے باہمی رضامندی سے چھوٹی بہن کو والد مرحوم کی وصیت کے مطابق جو گھر دیدیا ، اُس کی مالک چھوٹی بہن ہوگی، لیکن اس کی وجہ سے والد کے ترکہ میں سے اُس کا حصہ ختم نہیں ہوگا، بلکہ وراثت میں بھی اُس کو ساتواں حصہ ملے گا اور والد مرحوم نے اپنی زندگی میں آپ کی پھوپی کو جو مکان دیا تھا ، اگر زندگی میں ا ُن کو ہبہ کرکے مالک و قابض بنادیا تھا، تو پھوپی اس کی مالک ہو گی، اس مکان میں وراثت جاری نہیں ہوگی ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167568,deoband,معاملات,وراثت ووصیت
01-Sep-2020,https://darulifta-deoband.com/home/ur/inheritance-will/167561,ایك بیوی ایك بھائی اور چار ہنوں كے درمیان وراثت كی تقسیم,ہمارا سوال ہے کہ میں اور میری بیوی اکیلے ہیں،ہماری کوئی اولاد نہیں ہے اور نہ ہی میرے ماں باپ حیات ہیں، ہم تین بھائی (ہم کو ملا کر) اور چھ بہنیں ہیں، جس میں سے ایک بھائی اور دو بہنوں کا انتقال ہوگیاہے، تو اب ہم دو بھائی اور چار بہنیں حیات ہیں، اور سب کے سب کے شادی شدہ ہیں، میری کچھ جائیداد اور نقد پیسے ہیں جس کی میں نے کوئی وصیت نہیں کی ہے، لہذا، میں یہ جاننا چاہتاہوں کہ میرے مرنے کے بعد جائیداد اور پیسہ کس طرح تقسیم ہوں گے؟ اور اس کے حقدار کون ہوں گے؟ کیا میری بیوی ایک بھائی (جو کہ حیات ہے) اور بھائی کے بچے (جو انتقال کرگئے ہیں) اور چار بہنیں (جو کہ حیات ہیں) اوردو بہنوں کے بچے (جو کہ انتقال کرگئے ہیں) میں سے کون لوگ حقدار ہوں گے اور ان کے بیچ تقسیم کی مقدار کیا ہوگی؟ براہ کرم، جواب دیں ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:437-372/L=4/1440</span></p><p dir=""RTL"">
	اگر آپ کی وفات کے وقت مذکورہ بالا ورثاء(بیوی،ایک بھائی اور چار بہنیں) سب حیات رہتے ہیں تو آپ کا ترکہ مذکوہ بالا ورثاء کے درمیان اس طور پر تقسیم ہوگا کہ بعدادائے حقوقِ مقدمہ علی المیراث آٹھ حصوں میں منقسم ہوکر /۲حصے بیوی کو،/۲حصے آپ کے بھائی کو اور ایک ایک حصہ چاروں بہنوں میں سے ہرایک کو ملے گا، بھائی کے ہوتے ہوئے مرحوم یا حیات بھائی کی اولادمحروم ہوگی۔واضح رہے کہ اس بات کا امکان ہے کہ آپ کی وفات سے پہلے کسی اور وارث کا انتقال ہوجائے ؛اس لیے اس وقت موجود ورثاء کو چاہیے کہ مسئلہ دریافت کرکے اسی کے مطابق ترکہ تقسیم کریں ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",167561,deoband,معاملات,وراثت ووصیت
