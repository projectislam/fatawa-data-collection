issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/nikah-marriage/56605,اسلامی تعلیمات کے مطابق شادی کیسے کریں؟,کیا فرماتے ہیں علمائے کرام مشائخ عظام مسئلہ ذیل کے بارے میں کہ آج جہاں دیکھیں وہاں شادیاں اسلام کی تعلیمات کے خلاف ہو رہی ہیں اور ایسے میں یہ سمجھ میں نہیں آتا کہ اسلام شادیوں کے بارے میں ہمیں کیا تعلیم دیتا ہے کچھ ایسی رسمیں بھی ہیں کہ جس کو عوام اسلام کا جزء مان رہی ہے ۔ تو میں آپ سے جاننا چاہتا ہوں کہ آخر اسلام ہمیں شادی کے بارے میں کیا راہنمائی کرتا ہے ؟ (۱) کیسے ہم شادی کریں جو اسلامی تعلیمات کے مطابق ہو؟ (۲) مہر کتنی ہونی چائے ؟ (۳) ولیمہ کے کیا احکام ہیں؟ (۴) لڑکی کی طرف سے جو جہیز کے نام پر سامان دیا جاتا ہے اس کی کیا حقیقت ہے ؟ (۵) شادی کے بعد شوہر پر بیوی کے کیا کیا حقوق لازم آتے ہیں؟ براہِ کرم جواب عنایت فرما کر عند اللہ ماجور ہوں۔,"<p>بسم الله الرحمن الرحيم</p><p> Fatwa ID: 82-48/Sn=2/1436-U

اسلام میں نکاح محض جنسی لذت کا ذریعہ یا حصولِ مال ودولت کا طریقہ نہیں ہے؛ بلکہ اسلام نے نکاح کو عفت وعصمت اور پاکدامنی کا ذریعہ قرار دیا ہے، نیز نکاح شریعت کی نگاہ میں ایک طرح کی عبادت بھی ہے، ایک حدیث میں اللہ کے رسول صلی اللہ علیہ وسلم نے نوجوانوں کو مخاطب کرکے فرمایا: اے نواجوانوں کے گروہ! تم میں جو نکاح کی استطاعت رکھتا ہے، اس کو نکاح کرلینا چاہیے؛ کیوں کہ نکاح آنکھوں کو پست رکھنے اور شرم گاہ کو محفوظ رکھنے کا ذریعہ ہے۔ ”یا معشر الشباب، من استطاع البائة فلیتزوج، فإنہ أغض للبصر وأحصن للفرج، ومن لم یستطع فعلیہ بالصوم فإنہ لہ وجاء “ (البخاري، باب من لم یستطع الباء ة فلیصم، رقم ۵۰۶۶) ایک دوسری حدیث میں اللہ کے رسول صلی اللہ علیہ وسلم نے فرمایا: جب بندہ نکاح کرلیتا ہے تو اس کا آدھا دین مکمل ہوجاتا ہے، اب اس کو چاہیے کہ باقی آدھے دین میں اللہ سے ڈرتا رہے۔ ”من تزوج فقد استکمل نصف الإیمان فلیتق اللہ في النصف الباقي“ (الترغیب والترہیب لقوام السنة، باب في الترغیب في النکاح، رقم: ۲۴۵۷)
حضرت عبد اللہ بن عباس رضی اللہ عنہما فرماتے ہیں: عبادت کرنے والے کی عبادت مکمل نہیں ہوتی یہاں تک کہ وہ شادی کرلے ”لا یتم نسک الناسک حتی یتزوّج (احیاء علوم الدین: ۲/۲۳، بیروت) حضرت تھانوی رحمہ اللہ فرماتے ہیں: ”جس کام کا شریعت میں تاکیدی یعنی وجوبی یا ترغیبی یعنی استحبابی حکم کیا گیا ہو یا اس پر ثواب کا وعدہ کیا گیا ہو وہ دین کا کام ہے اور جس میں یہ بات نہ ہو، وہ دنیا کا کام ہے، اس معیار پر منطبق کرکے دیکھا جائے تو صاف معلوم ہوگا کہ وہ (نکاح) دین کا کام ہے؛ کیوں کہ شریعت میں بعض حالات میں اس کا تاکیدی اور بعض میں ترغیبی حکم ہے، اور اس پر ثواب کا وعدہ بھی ہے اور اس کے ترک پر مذمت اور شناعت بھی فرمائی گئی ہے“ الخ ۔(اسلامی شادی: ص۲۴، ط: امدادیہ سہارنپور)
اسلام نے نکاح کے سلسلے میں چند چیزوں پر زور دیا: 
(الف) نکاح کرنے کا مقصد عفت وعصمت ہونا چاہیے نہ کہ مال ودولت، اللہ کے رسول اللہ صلی اللہ علیہ وسلم نے فرمایا: جو شخص صرف اس غرض سے نکاح کرتا ہے کہ اس کی آنکھ نیچی رہے اور شرمگاہ محفوظ رہے اور صلہٴ رحمی کرے، اللہ تعالیٰ اس مرد کے حق میں عورت کو اور اس عورت کے حق میں مرد کو مبارک بنادے گا۔ ”من تزوج امرأة لم یرد بہا إلا أن یغض بصرہ ویحصن فرجہ أو یصل رحمہ بارک اللہ لہ فیہا وبارک لہا فیہ․ (أخرجہ الطبراني في الأوسط: رقم: ۲۳۴۲) 
ایک دوسری حدیث میں ہے: جو کسی عورت سے اس کی (دنیوی) عزت وحیثیت کی وجہ سے شادی کرتا ہے، اللہ تعالیٰ اس کی ذلت میں اضافہ کرے گا اور جو اس کے حسب ونسب کے سبب سے نکاح کرے گا تو اللہ تعالیٰ اس کو اور پست کرے گا اورجو کسی عورت سے صرف اس لیے نکاح کرتا ہے کہ اس کی آنکھ نیچی رہے اور شرمگاہ محفوظ رہے اور صلہٴ رحمی کرے تو اللہ تعالیٰ ان دونوں (مرد وعورت) کو ایک دوسرے کے لیے مبارک بنادے گا“۔ ”من تزوج امرأة لعزہا لم یزدہ اللہ إلا ذلا، ومن تزوجہا لمالہا لم یزدہ اللہ إلا فقرا، ومن تزوجہا لحسبہا لم یزدہ اللہ إلا دنائة، ومن تزوج امرأة لم یرد بہا إلا أن یغض بصرہ ویحصن فرجہ أو یصل رحمہ بارک اللہ لہ فیہا وبارک لہا فیہ“ (الطبرانی فی الاوسط، رقم ۲۳۴۲) 
(ب) عورت کا انتخاب دین کی بنیاد پرہونا چاہیے نہ کہ مال ودولت اورحسن وجمال کی بنیاد پر ۔
(ج) نکاح میں خرچ کم سے کم کرنا چاہیے، اللہ کے رسول صلی اللہ علیہ وسلم نے فرمایا: زیادہ بابرکت نکاح وہ ہے کہ جس کا خرچ کم سے کم اور ہلکا ہو، ”إن أعظم النکاح برکة أیسرہ موٴونة“ (مسند أحمد، رقم: ۹۴۶، ۲/۳۹۴)
(د) لڑکے کی طرف سے جہیز وغیرہ کا قطعاً مطالبہ نہ ہونا چاہیے، اوپر روایت گذرچکی ہے جس میں کہا گیا ہے کہ جو شخص کسی عورت سے اس کے مال کے سبب سے نکاح کرے گا، اللہ تعالیٰ اس کو زیادہ فقر وافلاس میں مبتلا کرے گا۔
(۲) نکاح کے موقع پر اتنا مہر مقرر کرنا چاہیے جسے شوہر سہولت کے ساتھ ادا کرسکے؛ البتہ دس درہم یعنی آج کے حساب سے ۳۰/ گرام ۶۱۸ ملی گرام چاندی یا اس کی قیمت سے کم نہ ہونا چاہیے، اگر کسی کو اللہ نے حیثیت دی ہے تو بہتر ہے کہ مہرفاطمی (ایک کلو پانچ سو تیس گرام، نو سو ملی گرام چاندی) مقرر کرے، بہرحال محض تفاخر کے لیے لمبے چوڑے مہر کا رجسٹر میں لکھ دینا یہ کوئی اسلامی طریقہ نہیں ہے، ایک حدیث میں ہے: ”بہترین مہر وہ ہے جو ہلکا اور آسان ہو“، ”خیر الصداق أیسرہ“ (أخرجہ الحاکم في المستدرک، رقم: ۲۷۴۲، وقال صحیح علی شرط الشیخین)
(۳) شادی کے بعد جب بیوی سے ملاقات ہوجائے (بعض علماء کے نزدیک ملاقات سے پہلے بھی) تو اس نعمت پر اظہار مسرت کے لیے شریعت نے ”ولیمہ“ کو مسنون قرار دیا، اللہ کے رسول صلی اللہ علیہ وسلم نے اپنی متعدد بیویوں کے نکاح میں خود بھی ولیمہ کیا ہے، نیز صحابہٴ کرام کو ولیمے کی ترغیب بھی دی، ولیمہ کا مسنون طریقہ یہ ہے کہ بلاتکلف وبلا تفاخر اختصار کے ساتھ جس قدر میسر ہوجائے اپنے خاص لوگوں کو کھلادے، دعوتِ ولیمہ کے لیے جانور ذبح کرنا یا کوئی خاص انتظام کرنا ضروری نہیں ہے، بس شرط یہ ہے کہ خالصاً لوجہ اللہ ہو، اس میں غریبوں کو بھی مدعو کیا جائے، صرف امیروں ہی کو دعوت دینے پر اکتفاء نہ کیا جائے، نیز حسب طاقت ہو۔ اس کے لیے لون یا سودی قرض نہ لیا جائے۔ (اسلامی شادی ص:۲۳۶) وفی الفتاوی الہندیة: ”وولیمة العرس سنة، وفیھا مثوبة عظیمة وھي إذا بنی الرجل بامرأتہ ینبغي أن یدعو الجیران والأقرباء والأصدقاء ویذبح لھم ویصنع لھم طعاما“ (۵/۳۴۲، زکریا) 
(۴) جہیز درحقیقت باپ کا اپنی بیٹی کے ساتھ صلہٴ رحمی ہے،اگر بلانام نمود کے حسب گنجائش ضرورت کی چیزیں باپ اپنی بیٹی کو دیتا ہے تو ایک امر مباح؛ بلکہ مستحسن ہے؛ لیکن شوہر کی طرف سے جہیز کا مطالبہ کرنا قطعاً جائز نہیں، اوپر ایک روایت گذرچکی ہے کہ جو شخص محض مال کے لیے کسی عورت سے نکاح کرتا ہے تو اللہ تعالیٰ اسے مزید تنگدست بنادے گا ”ومن تزوج لمالہا لم یزدہ الہ إلا فقرًا (أخرجہ الطبراني في الأسوط، رقم ۲۳۴۲) باقی اگر سسرال والے خلوص کامل سے شوہر کی خدمت کریں بغیر اس کے کہ شوہرکو اس کی خواہش اور طلب ہو تو یہ اچھی بات ہے۔ (مستفاد از اسلامی شادی ص: ۱۵۱، بحوالہ اصلاح الرسوم)
(۵) شادی کے بعد شریعت نے شوہر اور بیوی دونوں پر ایک دوسرے کے کچھ حقوق عائد کیے ہیں جن میں سے بعض تو واجبی درجے کے ہیں اور بعض اخلاقی واستحبابی، شوہر پر ضروری ہے کہ اپنی استطاعت اور عرف کے مطابق بیوی کے کھانے پینے اور پہننے کا انتظام کرے، نیز اس پر یہ بھی لازم ہے کہ اپنی صلاحیت کے مطابق بیوی کی رہائش کے لیے ایسی علاحدہ جگہ کا بند وبست کرے جو عورت کے مناسب حال اوررہن سہن کی بنیادی ضرورتوں پر مشتمل ہو، اس طرح شوہر کو چاہیے کہ بیوی کو تنگ نہ کرے، اس کے ساتھ مارپیٹ نہ کرے، اور چہرے پر تو ہرگز نہ مارے، کبھی کبھی بیوی کو اپنے رشتے داروں؛ ماں، باپ، بھائی بہن سے ملنے دے، اگر ایک سے زیادہ بیویاں ہیں تو ان کے درمیان عدل (برابری) کرے، اسی طرح ولادت کے اخراجات کی شوہر کے ذمہ ہیں، نیز اگر بیوی شوہر کے گھر میں بیمار ہوجائے تو علاج ومعالجہ کے اخراجات بھی اسے برداشت کرنا چاہیے۔ فی القرآن الکریم: وَعَلَی الْمَوْلُودِ لَہُ رِزْقُھُنَّ وَکِسْوَتُھُنَّ بِالْمَعْرُوفِ، والحدیث النبوی: عن حکیم بن معاویة القشیری عن أبیہ قال: قلت یا رسول اللہ أما حق زوجة أحدنا علیہ؟ قال: أن تطعمہا إذا طعمت وتکسوہا إذا اکتسیتَ أو اکتسبت ولا تضرب الوجہ ولا تقبح ولا تہجر إلا في البیت (أبوداوٴد، رقم: ۲۱۴۲) کذا استفید من الہندیّة ۱/۵۱۶، زکریا، ورد المحتار ۵/۳۱۹ وغیرہ ط: زکریا)
اسی طرح عورت پر بھی ضروری ہے کہ مباح کام میں شوہر کی اطاعت کرے، شوہر کی اجازت کے بغیر باہر نہ نکلے، اس کی عدم موجودگی میں اپنی عصمت اور شوہر کے مال واسباب کی حفاظت کرے، بچوں کی صحیح نگرانی کرے، شوہر کے مال میں اسراف نہ کرے، اس سے ضرورت سے زیادہ خرچے کا مطالبہ نہ کرے، حتی المقدور شوہر کی خدمت کرے، نیز اپنی ساس سسر کی حتی المقدور خدمت کو اپنے لیے باعث سعادت اور اخلاقی فریضہ تصور کرے۔ ”فقد أخرج بن حبان عن أبي ہریرة قال: قال رسول اللہ صلی اللہ علیہ وسلم إذا صلّت المرأة خمسہا وصامت شہرہا وحصنت وأطاعت بعلہا دخلت من أي أبواب الجنة شاء ت (صحیح ابن حبان، رقم: ۴۱۶۳) وفي الخانیة علی الہندیة: ولیس للمرأة أن تخرج بغیر إذن الزوج (۱/۴۴۲، ط: زکریا) وفي رد المحتار: وحقہ علیہا أن تعطیہ في کل مباح بأمرہا (۳/۲۰۸، کتاب النکاح، ط: زکریا)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56605,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56566,میری دو بیویاں ہیں، ایک بیوی سے چار لڑکے اور ایک لڑکی ہے، دوسری بیوی سے ایک لڑکا اور ایک لڑکا ہے، میں زندگی میں وراثت تقسیم کرنا چاہتاہوں، شرعی طورپر بیویوں اور بچوں کو کتنا حصہ ملے گا؟ اور خود کے لیے کیا رکھوں؟ براہ کرم، رہنمائی فرمائیں۔,میری دو بیویاں ہیں، ایک بیوی سے چار لڑکے اور ایک لڑکی ہے، دوسری بیوی سے ایک لڑکا اور ایک لڑکا ہے، میں زندگی میں وراثت تقسیم کرنا چاہتاہوں، شرعی طورپر بیویوں اور بچوں کو کتنا حصہ ملے گا؟ اور خود کے لیے کیا رکھوں؟ براہ کرم، رہنمائی فرمائیں۔,"<p>بسم الله الرحمن الرحيم</p><p> Fatwa ID: 36-36/M=1/1436-U

زندگی میں آپ اپنی جائیداد، بیوی بچوں کے درمیان تقسیم کرنا چاہتے ہیں تو کرسکتے ہیں، آپ اپنی اور دونوں بیویوں کی گذر بسر کے لیے جس قدر حصہ رکھنا چاہیں اتنا الگ کرلیں، اس کی تعیین آپ اپنی صوابدید کے اعتبار سے کرسکتے ہیں کہ آپ کو اور بیویوں کو کتنی ضرورت ہے۔ اور بقیہ کو دونوں بیویوں سے تمام اولاد خواہ مذکر ہو یا موٴنث کے درمیان برابر، برابر تقسیم کردیں، یعنی جتنا ایک لڑکے کو دیں اتنا ہی ایک لڑکی کو بھی حصہ دیں اورحصہ دے کر ہرایک کو مالک وقابض بنادیں اور خود لاتعلق ہوجائیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56566,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56434,شادی سے پہلے جس سے شادی ہونی ہے اس سے مسیج پہ بات کرنا کیسا ہے؟ کیوں کہ نہ تو اس میں تصویر ہے اور نہ آواز؟,شادی سے پہلے جس سے شادی ہونی ہے اس سے مسیج پہ بات کرنا کیسا ہے؟ کیوں کہ نہ تو اس میں تصویر ہے اور نہ آواز؟,"<p>بسم الله الرحمن الرحيم</p><p> Fatwa ID: 7-19/L=1/1436-U

شادی سے پہلے منگیتر اجنبیہ ہے، اس سے زبانی یا تحریری طور پر باتیں کرنا (خواہ میسیج کے ذریعہ ہو) جائز نہیں، تحریر یا میسج میں اگرچہ تصویر یا آواز نہیں ہوتی مگر فکر اور سوچ ضرور ایک ناجائز چیز کی طرف مرکوز ہوگی، میسیج لکھتے وقت یا پڑھتے وقت ضرور توجہ اس لڑکی کی طرف مبذول ہوگی جو ناجائز ہے۔ قال فيا لشامي: وأما وصف الخدود الأصداغ وحس القدر والقامة وسائر أوصاف النساء والمراد قال بعضہم: فیہ نظر وقال فيالمعارف: لا یلیق بأہل الدیانات وینبغي أن لا یجوز انشادہ عند من غلب علیہ الہوی والشہوة؛ لأنہ یہیجہ علی إجالة فکرہ فیمن لا یحل، وما کان سببًا لمحظور فہو محظور․ (شامي: ۹/۵۴ قبیل فصل فی اللبس)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56434,deoband,معاشرت,نکاح
27-Aug-2020,https://darulifta-deoband.com/home/ur/nikah-marriage/56416,چھوٹا لڑكا شادی كی ضد كر رہا ہے ،اور كہتا ہے كہ شادی كے بغیر دین مكمل نہیں ہے؟,ہمارے تین بیٹے ہیں، پہلا بیٹا ملازمت کررہا ہے، اور جلد ہی ہم اس کی شادی کرنے والے ہیں، دوسرا بیٹا پڑھائی کررہا ہے، تیسرا بیٹا حافظ قرآن ہے اور ڈپلومہ کررہا ہے۔ تیسرا بیٹا طعباً بہت ضدی ہے، وہ شادی کے لیے کہہ رہا ہے، اور کہہ رہا ہے کہ شادی کے بغیر دین مکمل نہیں ہے، ہم اس کو مزید ایک دوسال پڑھنے کے لیے کہہ رہے ہیں تاکہ ہم اس کی شادی دیندار اور شریف لڑکی سے شادی کراسکیں، مگر وہ یہی کہہ رہا ہے کہ دین مکمل نہیں ہوتاہے۔ اچھی بنیاد اور کمائی کے بغیر کون اپنی بیٹی دے گا؟ اور ہمارا بہت شریف اور دیندار گھرانہ ہے۔ براہ کرم، جواب دیں کہ اس صورت حال میں کیا کیا جاسکتاہے؟,"<p>بسم الله الرحمن الرحيم</p><p> Fatwa ID: 67-63/N=2/1436-U

آپ اس بیٹے کو نرمی ومحبت کے ساتھ سمجھائیں کہ آدمی کو شادی اسوقت کرنی چاہیے جب وہ اپنے پیروں پر کھڑا ہوجائے یعنی: اس کا معقول ومناسب ذریعہ معاش ہوجائے، نیز ابھی تم سے بڑے دو بھائیوں کی شادی ہونی ہے، اور اس کے لیے دعا بھی کریں کہ وہ ابھی شادی کی ضد سے باز آجائے۔ اوراگر وہ کسی صورت میں نہ مانے اوراس کی عمر شادی کا تقاضہ کر رہی ہو توکسی مناسب خاندان میں اس کی شادی کردیں، اوراگر وسعت نہ ہو تو اس کی تعلیم کا سلسلہ منقطع کراکے اسے کسی مناسب ذریعہ معاش میں لگادیں کیوں کہ ممکن ہے کہ اس کی حالت شادی میں مزید تاخیر کی اجازت نہ دیتی ہو، یہ اس سے بہتر ہے کہ وہ اپنی شادی خود کرلے یا کسی لڑکی کے جال میں پھنس جائے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56416,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56411,میرے کچھ احباب پوچھتے ہیں کہ عام طورپر لوگ کہتے ہیں کہ اسلام میں کئی یعنی چار شادی کرنا جائز ہے؟کیا اس کے لیے کچھ قیودو شرائط ہیں ؟ یا یہ بہت زیادہ آسان ہے؟ براہ کرم، تفصیل سے بتائیں کہ دوسری شادی کے لیے کیا شرائط ہیں ؟ جزاک اللہ,میرے کچھ احباب پوچھتے ہیں کہ عام طورپر لوگ کہتے ہیں کہ اسلام میں کئی یعنی چار شادی کرنا جائز ہے؟کیا اس کے لیے کچھ قیودو شرائط ہیں ؟ یا یہ بہت زیادہ آسان ہے؟ براہ کرم، تفصیل سے بتائیں کہ دوسری شادی کے لیے کیا شرائط ہیں ؟ جزاک اللہ,"<p>بسم الله الرحمن الرحيم</p><p> Fatwa ID: 40-27/N=1/1436-U

جس مرد کو یہ اطمینان وبھروسہ ہو کہ وہ ایک سے زائد بیویاں رکھ کر ان کے درمیان شرعی طور پر عدل وانصاف قائم رکھ سکے گا تو وہ چار تک شادیاں کرسکتا ہے، جائز ہے۔ اور جس کو یہ اطمینان نہ ہو تو اسے صرف ایک نکاح پر اکتفا کرنا چاہیے، لیکن اگر وہ بھی چار تک شادیاں کرے گا تو نکاح ہوجائے گا مگر ان کے درمیان ناانصافی کی صورت میں وہ گنہ گار ہوگا اورقیامت کے دن اس حالت میں حاضر ہوگا کہ اس کا ایک دھڑا گرا ہوا ہوگا جس سے لوگ سمجھ لیں گے کہ یہ دنیا میں ایک سے زائد بیویاں رکھ کر ان کے درمیان ناانصافی کرتا تھا، قال اللہ تعالیٰ: فَانْکِحُوا مَا طَابَ لَکُمْ مِنَ النِّسَاءِ مَثْنَی وَثُلَاثَ وَرُبَاعَ فَإِنْ خِفْتُمْ أَلَّا تَعْدِلُوا فَوَاحِدَةً الآیة (النساء: ۳) وعن أبي ہریرةَ رضی اللہ عنہ عن النبي صلی اللہ علیہ وسلم قال: إذا کانت عند الرجل امرأتان فلم یعدل بینہما جاء یوم القیامة وشقہ ساقط رواہ الترمذي وأبوداوٴد والنسائی وابن ماجة والدارمي (مشکاة شریف ص۲۷۹)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56411,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56347,شادی والدین اور گھروالوں کی مرضی سے کرنی چاہیے,ہمارہ ایک مسلہ ہے ، ہمارا نام تنویر ارشد ہے ہماری عمر قریب ۱۳ سال ہے ماشااللہ ہم ہوسپٹل مے کمپیوٹر آپ ریٹر کی (سنودھ) کی نوکری کرتے ھیں ، ماشااللہ سے تنخواہ اتنی مل جاتی ہے کی ہم اپنی فیملی کی دیکھ بھال کر سکتے ھیں ، .ہمارے گھر میں ہمیں لیکر پانچ بھائی ھیں ، جو کی سب ایک اچّھی فیملی کی طرح رہتے ہیں ، ہمارے والد کا انتقال ہو چکا ہے ، اور ہماری والدہ ماشااللہ حیات مے ہیں ، ہمرے تین بھائیوں کی شادی ہو چکی ہے ، ہماری اور ہم سے بڑے والے بھائی کی شادی ابھی نہیں ہوئی ہے ، دو مہینے پہلے ہماری شادی کے لئے لڑکی والو کی طرف سے جو ہمارے ہی شہر کے دوسرے موہللے مے رہتے ھیں کی طرف سے ہمارے لئے پیغام آیا ہے ، ماشااللہ سے لڑکی بھوت خوب صورت اور خوبسیرت ہے جو عمر مے ہم سے چھوٹی بھی ہے ، مینیں اس لڑکی کی بس فوٹو ہی دیکھا ہے ، وہ مجھے بھوت پسند ہے میں اسی سے نکاح کرنا چاہتا ہوں، مگر میری والدہ ماجدہ نہیں مان رہی ہیں، جب میں والدہ ماجدہ سے اپنی شادی وہا کرنے کے لئے کہتا ہوں تو والدہ ماجدہ کئی طرح کی باتیں کرتی ھیں ، کبھی کہتی ھیں کی ابھی تمہاری نوکری سرکاری نہیں ہوئی ہے ، تو کبھی کہتی ھیں کی تم مجھے لکھ کر دو کی میں جہاں کہونگی وہیں شادی کرو گے اپنی مرضی سے نہیں کرو گے ، تو کبھی کہتی ھیں کی تمہارے والد جب زندہ تھے تو اس لڑکی کے دادا نے تمہارے ابّو سے قبیلداری جوڑنے کے لئے کہا تو مینے یعنی کی میری والدہ نے منع کر دیا ، تو اب اس گھر مے رشتہ جوڈینگے تو تمہارے والد کی روح کو تکلیف پہنچے گی اور میں نافرمان ہو جاؤنگی ، تو کبھی کچھ کہتی ھیں، لڑکی کے دادا ہمارے والد کے بھوت ہی اچّھے دوست تھے لڑکی کے دادا کی دلی تمنا ہے کی وہ اپنی پوتی کی شادی مجھ سے کریں ، اور لڑکی کے والد بھوت امیر نہیں ہیں اور لڑکی کے والد نے دو شادیاں کی ہوئی ھیں جسے ہمارے وہاں بھوت برا سمجھا جاتا ہے میں اپنی والدہ ماجدہ کو سمجھانے کی بھوت کوشش کر چکا ہوں پر وہ نہیں مان رہی ھیں ، مجھے جہیز وغیرہ سے بھی کوئی مطلب نہیں ہے ، اور میں اپنے شہر مے ہی شادی کرنا چاہتا ہوں، دور نہیں ، رشتہ بھوت ہی اچّھا ہے میرے دل سے ہے کی میری شادی وہاں ہو جائے میں اللہ ربل عزت سے دعا کرتا ہوں، کی میری شادی وہاں ہو جائے ، مفتی صاحب آپ مجھے بتلایں کی میں کیا کروں میں اپنی والدہ ماجدہ سے کوئی غلط کام کرنے کے لئے تو نہیں کہ رہا ھوں بس میری خواہش ہے کی میرا نکاح اسی لڑکی کے ساتھ ہو جائے ، براے مہربانی مجھے اس مسلے کا حل جلد سے جلد عنایت فرمایں بھوت مہربانی ہوگی ،,"<p>بسم الله الرحمن الرحيم</p><p> Fatwa ID: 5-17/L=1/1436-U

شادی والدین اور گھروالوں کی مرضی سے کرنی چاہیے، اسی میں خیر وبرکت ہوتی ہے، شادی اپنی ہی مرضی سے کرنے پر جبر نہ کرنا چاہیے؛ اس لیے اگر آپ کو وہ رشتہ پسند ہے تو جب تک آپ کی والدہ اور گھر والے وہاں شادی کرنے پر راضی نہ ہوجائیں، آپ خود نکاح پر ہرگز اقدام نہ کریں، نیز اگر رشتہ مناسب ہے تو والدہ کو بھی نہ کرنے پر اصرار نہ کرنا چاہیے آپ کی والدہ کا یہ کہنا کہ وہاں شادی کرنے سے تمہارے والد کی روح کو تکلیف ہوگی یہ ایک فاسد عقیدہ ہے، اور عشاء کی نماز کے بعد اول وآخر گیارہ گیارہ مرتبہ درود شریف پڑھ کر گیارہ سو گیارہ مرتبہ یا لطیف پڑھ لیا کریں اور اس دوران والدہ کے نرم ہوجانے کا تصور کریں، ان شاء اللہ آپ کی والدہ راضی ہوجائیں گی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56347,deoband,معاشرت,نکاح
29-Aug-2020,https://darulifta-deoband.com/home/ur/nikah-marriage/56341,شادی كے لیے والدین تیارنہیں ہو تو كیا كریے؟,ہمارا ایک دوست ہے جسکا نام راشد ہے اسکی عمر قریب ۴۳ سال ہے ما شااللہ اس کی ایک دوکان ہے جو اللہ کے قرم سے بھوت اچّھی چلتی ہے ، قریب ۸ سالو سے وہ اپنے گھر کے پاس مے رہنے والی ایک مسلم لڑکی سے موحبّت کرتا ہے جو اسی کی برادری کی ہے لڑکی بھی اسسے موحبّت کرتی ہے لڑکی کے گھر والے راشد سے لڑکی کے نکاح کے لئے راضی ہیں پر راشد کے امما ،ابّا، راشد کا نکاح وہاں نہیں کرنا چاہتے وہ کہتے ہیں وہ لوگ بھوت نیچل لوگ ہے جو کی ایسا بلکل نہیں ہے ، موہللے کے کئی لوگو نے راشد کے امما، ابّا کو سمجھانے کی کوشش کی پر امما ، ابّا نہ مانے ، کہتے ہیں کی راشد کو شادی کرنا ہے تو کر لے پر ہم لوگو سے کوئی رشتہ نہیں رہے گا اور نا ہی شادی کے بعد اس گھر مے قدم رکھے گا اور راشد کی موحبّت قریب قریب پورے شہر مے بھوت سے لوگ جانتے ہے ، راشد اپنے امما، ابّا کو راضی کر کے خوشی خوشی نکاح کرنا چاہتا ہے ، براے مہر بانی اس مسلے کا جواب قران و حدیث کی روشنی مے جلد سے جلد عنایت فرماے بڑی مہربانی ہوگی۔,"<p>بسم الله الرحمن الرحيم</p><p> Fatwa ID: 16-29/N=1/1436-U

اگر راشد اپنے ماں باپ کی مرضی کے مطابق ہی شادی کرنا چاہتا ہے تو وہ یا تو اپنی مطلوبہ ومن پسند لڑکی سے نکاح کے لیے ماں باپ کو راضی کرلے یا اس لڑکی سے نکاح کا ارادہ ترک اپنے ماں باپ کی مرضی کے مطابق شادی کرے، اور اس کو ایسا ہی کرنا چاہیے تاکہ ماں باپ راضی وخوش رہیں اوراسے ماں باپ کی دعائیں ملیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56341,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56338,ایک مسلم لڑکی نے ایک عیسائی سے شادی کرلی ہے ، مذہب اسلام ان کے بچوں کے بارے میں کیا کہتاہے؟,ایک مسلم لڑکی نے ایک عیسائی سے شادی کرلی ہے ، مذہب اسلام ان کے بچوں کے بارے میں کیا کہتاہے؟,"<p>بسم الله الرحمن الرحيم</p><p> Fatwa ID: 39-39/M=1/1436-U

مسلمان لڑکی کی عیسائی لڑکے سے شادی نہیں ہوسکتی، شریعت کی رو سے یہ شادی ناجائز اور باطل ہے، صورت مسئولہ میں اس مسلم لڑکی پر لازم ہے کہ اس لڑکے سے علیحدگی اختیار کرے اور توبہ واستغفارکرے، اور بچے اپنی ماں کی جانب منسوب ہوں گے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56338,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56310,كنڈوم كا استعمال جب كہ یقینی ہو كہ بیوی حاملہ نہیں ہوسكتی,چار سال پہلے میری شادی ہوئی تھی، میں اپنے والدین کا اکلوتابیٹاہوں اور میری چار بہنیں ہیں، ڈاکٹروں نے کہا ہے کہ تمہاری بیوی کے رحم کے بیضہ میں پرابلم ہے، جس کی وجہ سے اسے حمل نہیں ہوسکتا، ولادت کے لیے ممکنہ طریقہ صرف آئی وی ایف ہے جو شریعت کی روشنی میں حرام ہے، بیوی کو دوسری بیماریاں بھی ہیں۔ براہ کرم، رہنمائی فرمائیں کہ کیا میں بیوی سے الگ ہونے کے بعد دوسری شادی کرسکتا ہوں؟,"<p>بسم الله الرحمن الرحيم</p><p> </p><p dir=""rtl"">
	Fatwa ID: 191-191/M=3/1436-U</p><p dir=""rtl"" style=""text-align: justify;"">
	بیوی سے الگ ہونے کا مطلب اس کو طلاق دے کر زوجیت سے الگ کردینا ہے یا زوجیت میں برقرار رکھتے ہوئے اپنے پاس سے الگ کرنا مراد ہے؟ موجودہ بیوی سے اولاد کی توقع نہیں ہے تو صبر کرنا چاہیے، صرف اس وجہ سے اس کو طلاق دینا کہ ”اسے حمل نہیں ہوسکتا“ یہ بے غیرتی کی بات ہے، اور اگر اس کو زوجیت میں باقی رکھتے ہوئے دوسری شادی کرنا چاہتے ہیں تو کرسکتے ہیں لیکن شرط یہ ہے کہ دونوں کے ساتھ عدل ومساوات قائم رکھیں گے، اور واجبی حقوق پامال نہ کریں گے، اگر یہ شرط پوری نہیں کرسکتے تو ایک ہی بیوی پر اکتفاء کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56310,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56308,ولادت کے بعد کتنے دن بعد نکاح کیا جاسکتاہے؟,میری ابھی شادی ہوئی ہے، ہماری پسند کی شادی ہے، میرے سسرا ل والے بہت اچھے ہیں مگر بدقسمتی سے ، ان سے بھی غلطی میں نیند میں طلاق کے تین الفاظ نکل گئے ، ہم نے اس کو سنجیدگی سے نہیں لیا، جب فتوی اہل حدیث کا لیا تو ایک طلاق بتائی، کسی نے کہا کہ نہیں ہوئی ، میرے شوہر نے کہا کہ اگر حلالہ کرایا تو میں نہیں اپناؤں گا، میں حمل سے ہوں اور یہ میرا پہلا بچہ ہے، ہم نے ہمبستری بھی نہیں کی اس کے بعد سے ، کیوں کہ شوہر باہر ہی رہتے ہیں ، ولادت کے وقت آئیں گے ، بس اہل حدیث کے فتوی کی وجہ سے رجوع کرنے و ہ آئے تھے اور تین مرتبہ ہمبستری کی تھی۔ اب میرا سوال یہ ہے کہ : (۱) کیا میں شوہر سے قانونی نکاح رکھتے ہوئے شرعی طورپر حلالہ کرواسکتی ہوں ؟ اسلام کے مطابق حلالہ کی شرطیں دیکھتے ہوئے دو گواہوں کے سامنے ایجاب و قبول کرلوں ، ولادت کے بعد․․․اور کیا پہلے میاں کی رضامندی کی ضروری ہے ؟ (۲) دنیا کی نظر میں ہم میاں بیوی ہیں، لیکن میرادل بے چین ہے، یہ مسئلہ صریح ہے، اور میں اس کو شرعی طورپر ہی حل کرنا چاہتی ہوں؟ (۳) ولادت کے بعد کتنے دن بعد نکاح کیا جاسکتاہے؟,"<p>بسم الله الرحمن الرحيم</p><p> Fatwa ID: 170-167/N=3/1436-U

اگر آپ کے شوہر نے واقعی نیند کی حالت میں بڑبڑاتے ہوئے تین طلاق کے الفاظ کہے ہیں تو چوں کہ سونے والا نیند کی حالت میں بے اختیار ہوتا ہے اور نیند طبعی چیز ہے؛ اس لیے آپ پر کوئی طلاق واقع نہیں ہوئی، آپ کو پریشان ہونے کی ضرورت نہیں۔ اور اگر نیند کا لفظ آپ کی طرف سے بڑھایا ہوا ہے اور حقیقت میں انھوں نے بیداری کی حالت میں طلاق دی ہے یا انھوں نے شراب وغیرہ پی کر نشہ کی حالت میں طلاق دی ہے تو صورت مسئولہ میں آپ پر تین طلاقیں واقع ہوگئیں، آپ اپنے شوہر پر حرام ہوگئیں اور اب حلالہ شرعی سے پہلے آپ کسی صورت میں ان کے لیے حلال وجائز نہیں ہوسکتیں۔ اور اس سلسلہ میں غیرمقلدین نے جو تین طلاق کے ایک طلاق رجعی ہونے کا موقف اختیار کررکھا ہے وہ دلائل کی روشنی میں نہایت مرجوح اور ناقابل عمل ہے اور یہ فرقہ چوں کہ گمراہ اور اہل سنت والجماعت سے خارج ہے اس لیے دینی مسائل میں اس سے رجوع کرنا بالکل جائز نہیں، اور بحالت ہوش وحواس یا نشہ تین طلاق کی صورت میں آپ کے سوالات کے جواب بالترتیب حسب ذیل ہیں:
(۱) حلالہ کی کارروائی آپ اپنے سابق شوہر سے پوشیدہ رکھ کر نہ کریں؛ کیوں کہ اس میں فتنہ اور بدنامی کا اندیشہ ہے، نیز حلالہ کی شرط کے ساتھ یا پیشگی طے شدہ پلان ومنصوبہ کے تحت نکاح کرنا جائز نہیں، یہ لعنت کا کام ہے، حدیث میں اس پر وعید آئی ہے (فتاوی عثمانی ۲: ۴۱۹، ۴۲۰، ۴۳۷) اگرچہ نکاح اس صورت میں بھی منعقد ہوجائے گا لیکن اس کے ساتھ گناہ بھی ہوگا۔
(۲) اس کا حل یہی ہے کہ آپ عدت گذار کر حلالہ کی شرط یا پلان ومنصوبہ کے بغیر نکاح کریں، پھر جب صحبت کے بعد وہ دوسرا شوہر اپنی مرضی سے طلاق دیدے یا بقضائے الٰہی انتقال کرجائے تو آپ دوبارہ عدت گذارکر جس کسی مرد سے نکاح کرنا چاہیں اس کی اجازت ہوگی اور اگر پہلے شوہر سے نکاح کرنا چاہیں گی تو اس کی بھی اُس وقت اجازت ہوگی۔
(۳) صورت مسئولہ میں آپ کی عدت وضع حمل (بچہ کی ولادت) ہے؛ لہٰذا بچہ کی پیدائش کے بعد جب چاہیں آپ نکاح کرسکتی ہیں، ولادت کے بعد شرعاً مزید انتظار لازم نہیں، البتہ نفاس یا کمزوری کی وجہ سے آپ نہ کریں تو کچھ حرج نہیں؛ بلکہ اچھی بات ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56308,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56291,میرا سوال یہ ہے کہ میں شادی شدہ ہوں اور بیوہ بھابھی سے شادی کرنا چاہتاہوں۔ براہ کرم، بتائیں کہ اس بارے میں قرآن کیا کہتاہے؟,میرا سوال یہ ہے کہ میں شادی شدہ ہوں اور بیوہ بھابھی سے شادی کرنا چاہتاہوں۔ براہ کرم، بتائیں کہ اس بارے میں قرآن کیا کہتاہے؟,"<p>بسم الله الرحمن الرحيم</p><p> Fatwa ID: 4-5/D=1/1436-U87

نکاح جائز ہے، بشرطیکہ ان کی عدت وفات پوری ہوچکی ہو۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56291,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/56275,آج کل ہم مسلمانوں میں جو شادی ہوتی ہے، اس دن لڑکی کے گھروالے باراتیوں اوراپنے روشتہ دار وں کو کھانے کی دعوت دیتے ہیں ،اس شادی کی دعوت کاکھانا کھانا جائزہے یا نہیں؟ کیوں کہ ہم نے کبھی کسی بیان میں نہیں سنا کہ ہمارے نبی صلی اللہ علیہ وسلم یا کسی صاحب کی شادی کے دن لڑکی کے گھروالوں نے شادی کی دعوت کی ہو؟,آج کل ہم مسلمانوں میں جو شادی ہوتی ہے، اس دن لڑکی کے گھروالے باراتیوں اوراپنے روشتہ دار وں کو کھانے کی دعوت دیتے ہیں ،اس شادی کی دعوت کاکھانا کھانا جائزہے یا نہیں؟ کیوں کہ ہم نے کبھی کسی بیان میں نہیں سنا کہ ہمارے نبی صلی اللہ علیہ وسلم یا کسی صاحب کی شادی کے دن لڑکی کے گھروالوں نے شادی کی دعوت کی ہو؟,"<p>بسم الله الرحمن الرحيم</p><p> Fatwa ID: 23-15/N=1/1436-U

باراتی اگر دور سے آئے ہیں یا نظام کے مطابق وہ کھانے کے وقت آئیں تو ان کے لیے کھانے کا نظم کرنے میں کچھ حرج نہیں بشرطیکہ مروجہ بارات کی صورت نہ ہو، ورنہ مروجہ بارات کی رسم بجائے خود غلط ہے۔ اور اس موقعہ پر دیگر رشتہ دار اورمحلہ والوں کی دعوت مباح ہے بشرطیکہ منکرات وخرافات سے خالی ہو، البتہ مسنون نہیں؛ بلکہ آج کل لوگوں نے اسے لازم وضروری سمجھ لیا ہے، اس لیے اس سے احتراز ہی چاہیے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56275,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56196,میرے نکاح کے وقت میری بیوی حیض سے تھی ، کیا ہمارا نکاح ہو گیا ؟,1- میرے نکاح کے وقت میری بیوی حیض سے تھی ، کیا ہمارا نکاح ہو گیا ؟ 2- کیا شادی کی پہلی رات میاں بیوی کا اکٹھے یا علیحدہ علیحدہ نوافل ادا کرنا ضروری ھے ؟ اور اگر مسنون دعائیں نہ آتی ہوں تو بیوی کے پاس جانے سے پہلے دل میں ہی بسم اللہ الرحمن الرحیم پڑھ لینا کافی ھے ؟ 3- میں اپنا حق مہر نکاح کے ساتھ ہی ادا کر دیا تھا جو کہ میری بیوی اور ان کے گھر والوں کی مرضی سے صرف 10000 پاکستانی روپے تھا کیا اتنا حق مہر کافی تھا ؟ میری بیوی نے حق مہر اپنے پرس میں رکھ لیا لیکن وہ شادی کے دن ہی چوری ہو گیا اور اس نے مجھے اگلے دن بتایا ، کیا مجھے دوبارہ حق مہر ادا کرنا لازم ھے ؟ 4- میں سعودیہ میں ملازمت کرتا ھوں اور شادی کے کچھ دن بعد سعودیہ آگیا اور بیوی کے ویزہ کے لیے بھی اپلائی کر دیا اس دوران عید الاضحی آگئی لیکن میرے پاس اتنی رقم نہیں تھی کہ قربانی کر سکوں جبکہ شادی سے پہلے میں اپنی تنخواہ گھر کے اخراجات کے لیے اپنے والد کو دے دیتا تھا اور میرے والد صاحب کا الگ کاروبار بھی ھے اور وہ ہر سال ایک یا دو قربا,"<p>بسم الله الرحمن الرحيم</p><p> Fatwa ID: 77-77/Sd=2/1436-U

(۱) جی ہاں! آپ کا نکاح ہوگیا، حیض کی حالت میں نکاح کرنا بلا کراہت جائز ہے؛ البتہ جماع کرنا ممنوع ہے۔ قال ابن عابدین: وأما نحو الحیض - فہو مانع من حل الوطي لا من محلیة العقد․ (الدر المختار مع رد المحتا: ۴۰/۶۰، کتاب النکاح، زکریا) 
(۲) شادی کی پہلی رات میں شوہر اور بیوی کے اکٹھے نماز پڑھنے کے بارے میں احادیث اور کتب فقہیہ میں کوئی صراحت نہیں مل سکی؛ البتہ بعض کتابوں میں تنہا شوہر کے لیے دو رکعت شکرانے کی نماز پڑھنا مذکور ہے، اور یہ بھی کوئی واجب اور ضروری نہیں؛ بلکہ مستحسن ہے۔ (امداد الفتاوی: ۲/ ۱۹۰، زکریا)
(۳) پہلی رات میں بیوی کے پاس جانے سے پہلے منقول دعاوٴں کا پڑھنا مسنون ہے، اگرکسی کو وہ دعائیں یاد نہیں ہیں، تو بسم اللہ پڑھنے میں بھی مضائقہ نہیں۔
(۴) مہر کی کم سے کم مقدار دس درہم ہے، جس کا وزن موجودہ گرام کے حساب سے تیس (30)گرام، چھ سو اٹھارہ (618)ملی گرام چاندی ہے، لہٰذا اگر نکاح کے وقت اتنی چاندی کی قیمت دس ہزار یا اس سے کم تھی اور آپ نے اتنی رقم بیوی کو مہر میں دے کر مالک وقابض بنادیا تھا، تو شرعاً آپ کا مہر ادا ہوگیا، اگرچہ وہ رقم شادی کے دن ہی بیوی کے پاس سے چوری ہوگئی ہو، اب آپ کے لیے دوبارہ مہر ادا کرنا ضروری نہیں ہے اور اگر مذکورہ چاندی کی قیمت دس ہزار سے زائد تھی تو زائد رقم آپ کو ادا کرنی ہوگی، قال الحصکفي: أقلہ عشرة دراہم لحدیث البیہقي وغیرہ: لا مہر أقل من عشرة دراہم - وتجب العشرة إن سماہا أو دونہا (الدر المختار مع رد المحتار: ۴/ ۱۶۸- ۱۶۹، دار إحیاء التراث العربي) 
(۵) اگر آپ سعودی عرب میں عید الاضحی کے ایام میں مسافر تھے یا مقیم تھے؛ لیکن صاحب نصاب نہیں تھے، تو شرعاً آپ پر قربانی واجب نہیں ہوئی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56196,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56173,غیر كفو میں شادی,"کیا فرماتے ہیں مفتیان کرام مسلہ ذیل کے بارے میں عرض یہ ہے کہ میرا تعلق "" گاڑہ "" برادری سے ہے اور میں نے سید برادری کی لڑکی سے نکاح کر لیا تھا جبکہ لڑکی عاقلہ بالغہ ہے لڑکی نے بناء اذن ولی باقاعدہ گواہوں کی موجودگی میں نکاح کی اجازت دی اور نکاح ہوا لڑکی نے باخوشی کاغذات پر دستخت بھی کر دئے تھے اور لڑکے کی ماہانہ آمدنی لڑکی کے والد کی ماہانہ آمدنی سے بہت بہتر ہے تعلیم اور دینداری میں دونوں گھرانوں میں کوئی فرق نظر نہیں آتا کیا یہ نکاح شرعآ ہو گیا اب لڑکی کے گھر والوں کو اس بات کا پتا چلا تو وہ کہتے ہیں کہ چونکہ ہم سید برادری سے ہیں اور سید برادی کی لڑکی کا نکاح کسی اور برادری کے لڑکے سے نہیں ہوتا ہے تو ہم اس نکاح کو نہیں مانتے اور اگر لڑکی کے گھر والے اس لڑکی کا نکاح کسی دوسرے سے کرنے لگیں تو اس کا کیا حکم ہے برائے مہربانی جواب سے جلدی مطلع فرمائیں","<p>بسم الله الرحمن الرحيم</p><p> Fatwa ID: 1492-1489/N=1/1436-U87

جی ہاں! صورت مسئولہ میں یہ نکاح تو شرعاً صحیح ودرست ہوگیا البتہ اگر عرف میں گاڑہ برادری اس درجہ فروتر ہے کہ سید برادری کی لڑکی کا نکاح گاڑہ برادری کے لڑکے سے لڑکی والوں کے لیے ننگ وعار کا باعث ہوتا ہے تو صورت مسئولہ میں لڑکی کے اولیاء کو یہ نکاح فسخ کرانے کا حق ہے، وہ اسلامی حکومت میں قاضی شرعی کے پاس اور ہندوستان جیسے ملک میں شرعی پنچایت کے پاس جاکر اپنی لڑکی کا نکاح فسخ کراسکتے ہیں، قاضی شرعی یا شرعی پنچایت کے یہ نکاح فسخ کرنے سے پہلے لڑکی کا نکاح کہیں اور جائز نہ ہوگا، لڑکی فسخ سے پہلے اپنے شوہر کے نکاح میں برقرار رہے گی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56173,deoband,معاشرت,نکاح
29-Aug-2020,https://darulifta-deoband.com/home/ur/nikah-marriage/56159,کیا رضاعی بھائی کی بہن سے شادی ہوسکتی ہے؟,کیا رضاعی بھائی کی بہن سے شادی ہوسکتی ہے؟,"<p>بسم الله الرحمن الرحيم</p><p> Fatwa ID: 11-26/N=1/1436-U

جی ہاں! رضاعی بھائی کی بہن سے نکاح جائز ہے، بشرطیکہ وہ نکاح کرنے والی کی رضاعی بہن نہ ہو یعنی دونوں نے کسی عورت کا یا دونوں میں سے کسی نے دوسرے کی ماں کا دودھ نہ پیا ہو وتحل أخت أخیہ رضاعًا (تنویر الأبصار مع الدر والرد ۴: ۴۱۰ مطبوعہ مکتبہ زکریا دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56159,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56111,دوران مباشرت بیوی کے پستان کن چومنا کیسا ہے، کم یا زیادہ؟ جب کہ دودہ آنے کا خطرہ نہیں ہے۔ اور اگر ہے تو کیا فتوی ہے؟,دوران مباشرت بیوی کے پستان کن چومنا کیسا ہے، کم یا زیادہ؟ جب کہ دودہ آنے کا خطرہ نہیں ہے۔ اور اگر ہے تو کیا فتوی ہے؟,"<p>بسم الله الرحمن الرحيم</p><p> Fatwa ID: 1366-1083/D=12/1435-U

دورانِ مباشرت بیوی کے پستان کو چومنے کی گنجائش ہے، لیکن بہتر ہے کہ دودھ کی جگہ بچاکر چومے، کیونکہ بیوی کے دودھ کا ایک قطرہ بھی شوہر کے لیے حرام ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56111,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/56105,لڑكی كی شادی ہوسكتی ہے كیا؟Autism,میرا سوال یہ ہے کہ ایک لڑکی کو اوٹزم (Autism․․․ایک قسم کی بیماری )لاحق ہے، کیا اس کا نکاح ہوسکتاہے یا نہیں؟ کیوں کہ اس کی حالت یہ ہے کہ جس چیز کی اس کو ٹریننگ دی جائے جیسے اپنے دانتوں میں برش کرو، کھانا کھاؤوغیرہ ،تو وہ سب کرلیتی ہے ، لیکن جس چیز کی ٹریننگ نہ جائے تو وہ اسے نہیں کرسکتی اوروہ اچھے برے کے درمیان فیصلہ نہیں کرسکتی ہے، بس وہ ایک کمپیوٹر کی طرح ہے کہ جو بھی پروگرام/سوفٹ وئیر ڈالو یہ چلنے لگتاہے وہی کام کرتا ہے جو اس میں ہے مگر وہ دوسرام کام نہیں کرسکتاہے۔ وہ یہ بھی نہیں جانتی ہے کہ نکاح کیا ہے؟ براہ کرم، جواب دیں۔,"<p>بسم الله الرحمن الرحيم</p><p> Fatwa ID: 1424-1128/D=1/1436-U87

لڑکی بنات آدم میں سے ہے، لہٰذا اس کا نکاح ابنائے آدم میں سے کسی لڑکے سے ہوسکتا ہے، البتہ لڑکے کو پورے حالات سے باخبر کردیاجائے تاکہ دھوکہ دہی لازم نہ آئے، جو کیفیت لڑکی کی سوال میں لکھی ہے یہ جنون کی قسم معلوم ہوتی ہے (کسی حکیم سے تحقیق کرلی جائے) فقہاء نے جنون کی تعریف یہ لکھی ہے وفی التلویح الجنون اختلال القوة الممیزة بین الاشیاء الحسنة والقبیحة المدرکة للعواقب (شامی ۴/۸۳) یعنی اچھی اور بری چیزوں کے درمیان تمیز کرنے والی قوت جس سے انجام کا ادراک ہوتا ہے اس میں خلل پیدا ہوجانے کا نام جنون ہے۔ اگر لڑکی کا مجنون ہونا متحقق ہوجائے تو اس کا نکاح ولی اقرب کرسکتا ہے (لڑکی کی رضا وعدم رضا یا فہم وعدم فہم کا اعتبار نہیں ہوگا)۔
 قال في الدر وہو أي الولي شرط صحة نکاح صغیر ومجنون․ ج۲/۳۲․ وقال أیضا وللولي الآتي بیانہ إنکاح الصغیر والصغیرة (الدر مع الرد) جبرًا ولو ثیبا کمعتوہ ومجنون شہرًا (الدر مع الرد ۲/۳۳۰)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56105,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/55935,كیا بالغہ لڑكی كے لیے ولی كا ہونا ضروری ہے ؟,بکر نے کسی وجہ کے بنااور اس وقت طلاق دیدی جب بیوی حاملہ تھی، اور بکر نے دوسری شادی کرلی جب کہ دوسری بیوی سے بکر کو ابھی تک کوئی اولاد نہیں ہے، طلاق کے تقریبا ً تین ماہ بعد مطلقہ بیوی سے ایک بچی کی پیدائش ہوئی ، کچھ عرصہ بعدمطلقہ کے والدین نے اس کا نکاح کسی دوسرے مرد سے کردیا، اب میاں بیوی کی ازدواجی ندگی ٹھیک گذر رہی ہے۔ ادھر بچی کی پرورش اس کے نانا نے کیا ، بچی اب جوانی کی دہلیز پہ قدم رکھ چکی ہے اور اب جب کہ نانا نانی ضعیفی کی حالت میں ہیں ،چاہتے ہیں کہ بچی کا نکاح کردیں،ا یسے میں معلومات یہ مطلوب ہیں کہ آیا بچی کے نکاح کے لیے ولی کی حیثیت اس کے والد بکر یا ددیہال کے لوگوں کی معتبر ہوگی یا ننیہا ل کی طرف سے نانا وغیرہ کی؟ واضح رہے کہ بچی کے ددیہال کے افرا اور والد نے بچی کی پرورش ، تعلیم و تربیت وغیرہ میں کسی نے کچھ کیا نہیں اور نہ ہی کرنے کی کوئی دلچپسی دکھائی دیتی ہے۔,"<p>بسم الله الرحمن الرحيم</p><p> Fatwa ID: 1580-520/L=12/1435-U

بالغہ لڑکی اپنے نکاح کے سلسلے میں خود مختار ہے، بالغہ لڑکی کے نکاح کے لیے ولی کا ہونا ضروری نہیں ہے، لڑکی کی اجازت سے نانا بھی نکاح کرسکتے ہیں؛ البتہ ہونا تو یہی چاہیے تھا کہ والد خود ۹/ سال کے بعد اس لڑکی کو اپنی تربیت میں رکھتا اور خود ہی نکاح کرتا، ولي المرأة تزویجہا أبوہا وہو أولی الأولیاء (خلاصة الفتاوی: ۲/۱۸)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",55935,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/55905,اگر لڑکی غیر کفو میں نکاح کرلے تو نکاح درست ہوجاتا ہے؟,"عرض یہ ہے کہ میرا تعلق "" گاڑہ "" برادری سے ہے اور میں نے سید برادری کی لڑکی سے نکاح کر لیا تھا جبکہ لڑکی عاقلہ بالغہ ہے لڑکی نے بناء اذن ولی باقاعدہ گواہوں کی موجودگی میں نکاح کی اجازت دی اور نکاح ہوا لڑکی نے باخوشی کاغذات پر دستخت بھی کر دئے تھے اور لڑکے کی ماہانہ آمدنی لڑکی کے والد کی ماہانہ آمدنی سے بہت بہتر ہے تعلیم اور دینداری میں دونوں گھرانوں میں کوئی کفو نظر نہیں آتا کیا یہ نکاح شرعآ ہو گیا اب لڑکی کے گھر والوں کو اس بات کا پتا چلا تو وہ کہتے ہیں کہ چونکہ ہم سید برادری سے ہیں اور سید برادی کی لڑکی کا نکاح کسی اور برادری کے لڑکے سے نہیں ہوتا ہے تو ہم اس نکاح کو نہیں مانتے اور اگر لڑکی کے گھر والے اس لڑکی کا نکاح کسی دوسرے سے کرنے لگیں تو اس کا کیا حکم ہے برائے مہربانی جواب سے جلدی مطلع فرمائیں","<p>بسم الله الرحمن الرحيم</p><p> Fatwa ID: 1590-1083/L=12/1435-U

اگر لڑکی غیر کفو میں نکاح کرلے تو نکاح درست ہوجاتا ہے، البتہ اولیاء کو حق واعتراض حاصل ہوتا ہے، اگر وہ چاہیں تو شرعی پنچایت میں اس مسئلہ کو لے جاکر عدم کفاء ت کی بنا پر فسخ نکاح کراسکتے ہیں، پس مذکورہ بالا صورت میں اگر لڑکی کے اولیاء اس نکاح سے راضی نہ ہوں تو ان کو یہ اختیار ہوگا کہ وہ شرعی پنچایت میں لے جاکر اس نکاح کو فسخ کرادیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",55905,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/55816,نکاح بغیر اعلان,عورت 54 سال 2 بچے بیٹی بیٹا - بیٹی کی شادی ھو چکی - خود کو 28 سال پہلے طلاق ھوی- والدیں وفات پا چکے - نیہن بھای ھیں- ایک شادی شدہ مرد سے نکاح کرنا چاہتی ہیں مگر کسی صورت اعلان نیہی کر سکتی- نہ گھر میں بتا سکتی ھیں - کیا یی نکاح ھو گا,"<p>بسم الله الرحمن الرحيم</p><p> Fatwa ID: 34-34/Sd=1/1436-U

نکاح میں افضل وبہتر یہ ہے کہ مسجد میں اعلان کے ساتھ کیا جائے، تاہم دو گواہوں کی موجودگی میں ایجاب وقبول سے بھی شرعاً نکاح منعقد ہوجاتا ہے، لہٰذا صورت مسئولہ میں اگر دو گواہوں کی موجودگی میں مذکورہ شادی شدہ شخص سے آپ کا خفیةً ایجاب وقبول ہوگیا، تو شرعاً نکاح منعقد ہوجائے گا چاہے دیگر لوگوں کو اس کی خبر نہ ہو، بہ شرطیکہ منعقد نہ ہونے کی کوئی دوسری وجہِ شرعی نہ ہو، فتاوی دارالعلوم میں ہے: اگر خفیةً دو گواہوں کے روبرو لڑکا اور لڑکی ایجاب وقبول کرلیں تو شرعاً نکاح منعقد ہوجائے گا۔ (فتاوی دارالعلوم: ۷/۸۴) وقال الحصکفي: النکاح ینعقدبإیجاب أحدہما وقبول من الآخر وشرط حضور شاہدین وقال: ویندب إعلانہ․ قال ابن عابدین: أعلنوا ھذا النکاح واجعلوہ في المساجد (الدر المختار مع رد المحتار: ۴/ ۵۹-۷۴،دار إحیاء التراث العربي، بیروت) وقالالملا علي القاري: أعلنوا ہذا النکاحَ - فالأمرُ للاستحباب إلخ (مرقاة، باب إعلان النکاح والخطبة، الفصل الثاني) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",55816,deoband,معاشرت,نکاح
