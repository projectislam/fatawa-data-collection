issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/salah-prayer/63801,اگر مسجد میں دیر سے دو لوگ پہنچے اور جماعت ہو گئی ہے تو کیا دوسری جماعت ہو سکتی ہے ؟ جواب دیں مہر بانی ہوگی۔,اسلام وعلیکم اگر مسجد میں دیر سے دو لوگ پهونچے اور جماعت هو گئ هے تو کیا دوسری جماعت هو سکتی هے جواب دیں مهر بانی هوگی,"<p>بسم الله الرحمن الرحيم</p><p> Fatwa ID: 397-397/Sd=6/1437

مسجد کی جماعت ہوجانے کے بعد مسجد شرعی کی حد میں دوسری جماعت کرنا مکروہ ہے؛ اس لیے صورت مسئولہ میں دونوں شخص کو مسجد میں تنہا نماز پڑھنا چاہیے۔ لو دخل جماعة المسجد بعد ما صلی فیہ أہلہ، یصلون وحداناً، وہو ظاہر الروایة۔ ( رد المحتار: ۲/۲۸۹، ط: زکریا، دیوبند ) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63801,deoband,عبادات,صلاة
01-Sep-2020,https://darulifta-deoband.com/home/ur/salah-prayer/63796,نفل نماز میں سجدے میں اپنی زبان میں دعا مانگنا كیسا ہے؟,نفل سجدے کی حالت میں دعا اپنے مادری زبان میں مانگنا کیساہے؟ہمارے علاقے کے مفتی صاحب نے منع فرمایا ہے۔ اگر دعا مانگنی ہے تو عربی زبان میں مانگی جائے ، ایسا کہا ہے۔ اور انہوں نے کچھ دلیل بھی پیش کی ہے۔ آپ فقہائے کرام سے درخواست ہے کہ رہبری فرمائیں ۔ اللہ آپ کے علم میں برکت عطا کرے ، آمین,"<p>بسم الله الرحمن الرحيم</p><p> Fatwa ID: 534-613/L=7/1437

آپ کے مفتی صاحب نے درست فرمایا ہے، نوافل کے سجدہ میں دعا کرنے کی اجازت ہے، لیکن دعا ماثور یا کم ازکم عربی زبان میں ہو، اور آخرت سے متعلق ہو، مادری زبان میں دعا کرنا جائز نہیں، قال في بذل المجہود: لو کان معنی الدعاء عاما للاستعانة والسوال وإظہار التذلل بذکر أسمائہ وصفاتہ فلیس فیہا معارضة (صلاً، فإن التسبیحات أیضًا من الدعاء ولو کان المراد بالدعاء السوال الصریح فالأمر بالدعاء في التطوعات، والأمر بالتسبیحان في الفرائض والنوافل؛ فإن أمر التطوعات واسع (بذل المجہود: ۴/ ۳۵۰، باب في الدعاء في الرکوع والسجود) وفي الدر المختار: ودعا بالعربیة وحرم بغیرہا․
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63796,deoband,عبادات,صلاة
01-Sep-2020,https://darulifta-deoband.com/home/ur/salah-prayer/63791,کیا حالت سفر میں بھی جمعہ کی نماز کے بعد دو رکعت یا چار رکعت ہی پڑھنی ہے,حالت سفر میں قصر نماز ہوتی ہے،جمعہ کی نماز کے بعد سنت دو رکعت، اور پھر چار رکعت ادا کرتے ہیں ، کیا حالت سفر میں بھی جمعہ کی نماز کے بعد دو رکعت یا چار رکعت ہی پڑھنی ہے یا اس میں کچھ کم ہوجاتا ہے ؟,"<p>بسم الله الرحمن الرحيم</p><p> Fatwa ID: 361-361/Sd=6/1437

سفر کی حالت میں اگر اطمینان کی حالت ہو، تو سنتیں بھی پڑھنا بہتر ہے، ورنہ غیر اطمینانی اور جلدی کی حالت میں سنتیں چھوڑنے میں کوئی حرج نہیں ہے ۔ اور جمعہ کی سنتوں کا بھی یہی حکم ہے واضح رہے کہ جمعہ کے بعد چار رکعت سنت موٴکدہ ہیں اور پھر دو رکعت غیر موٴکدہ۔ ویأتي المسافر بالسنن ان کان في حال أمن و قرار والا بأن کان في خوف وفرار، لا یأتي بہا، ہو المختار ؛ لأنہ ترک لعذر۔ (لدر االمختار مع رد المحتار:۲/۶۱۳، ط: زکریا، دیوبند ) واختلفوا في ترک السنن في السفر، فقیل: الأفضل ہو الترک ترخیصاً ،وقیل: الفعل تقریباً وقال الہندواني: الفعل حال النزول، والترک حال السیر۔ ( تاتارخانیة:۲/۴۸۹، ط: زکریا، دیوبند )
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63791,deoband,عبادات,صلاة
01-Sep-2020,https://darulifta-deoband.com/home/ur/salah-prayer/63475,نماز باجماعت میں امام کے پیچھے کہاں کھڑا ہونا سب سے زیادہ باعث ثواب ہے,نماز باجماعت میں امام کے پیچھے کہاں کھڑا ہونا سب سے زیادہ باعث ثواب ہے اور پھر اس کے بعد کہاں کھڑا ہونا ؟ ترتیب سے بتائیں۔ اگلی صف میں امام کے پیچھے قریب کھڑے ہونے کو دل کرتاہے زیادہ باعث ثعاب کی نیت سے ، لیکن بزرگوں کے خیال ادب سے تھوڑادورکھڑا ہوجاتاہوں ، کیا میرا ایسا کرنا صحیح ہے؟ اور کیا اللہ مجھے پورا ثواب دے گا؟,"<p>بسم الله الرحمن الرحيم</p><p> Fatwa ID: 352-352/M=4/1437-U

پہلی صف میں کھڑا ہوکر نماز پڑھنے کا ثواب سب سے زیادہ ہے، حدیث میں ہے کہ ”مردوں کی صفوں میں سب سے بہتر پہلی صف ہے“ ایک روایت میں یہ ہے کہ ”اگر لوگوں کو معلوم ہوجائے کہ اذان دینے اور پہلی صف میں نماز پڑھنے کی کیا فضیلت ہے پھر وہ (اس فضیلت کو حاصل کرنے کا موقع) بجز قرعہ اندازی کے نہ پائیں، تو وہ قرعہ اندازی کرکے اس فضیلت کو حاصل کریں“ نیز رسول اللہ صلی اللہ علیہ وسلم سے یہ بھی مروی ہے کہ آپ صلی اللہ علیہ وسلم پہلی صف والوں کے لیے تین مرتبہ استغفار کرتے تھے اور دوسری صف والوں کے لیے ایک مرتبہ“ ان روایات سے معلوم ہوگیا کہ پہلی صف کی فضیلت سب سے زیادہ ہے اور یہ فضیلت پہلی صف میں کہیں بھی کھڑے ہوجانے سے حاصل ہوجائے گی، آپ اگر پہلی صف میں کھڑے ہوکر نماز پڑھتے ہیں تو مذکورہ فضیلت حاصل ہوگی پھر صف جتنی پیچھے ہوتی جائے گی فضیلت گھٹتی جائے گی، قال رسول اللہ صلی اللہ علیہ وسلم: ”خیر صفوف الرجال أولہا وشرہا آخرہا وخیر صفوف النساء آخرہا وشرہا أولہا“․․․ وقد روي عن النبي صلی اللہ علیہ وسلم أنہ کان یستغفر للصف الأول ثلاثا وللثاني مرةً․ وقال النبي صلی اللہ علیہ وسلم: لو أن الناس یعلمون ما في النداء والصف الأول ثم لم یجدوا إلا أن یستہموا علیہ لاستہموا علیہ“ (ترمذی شریف باب ما جاء في فضل الصف الأول)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63475,deoband,عبادات,صلاة
01-Sep-2020,https://darulifta-deoband.com/home/ur/salah-prayer/63264,میں فقہ حنفی پر عمل کرتاہوں، میں یہ جاننا چاہوں گا کہ امام کے پیچھے نمازپڑھتے ہوئے ہمیں کیا نیت کرنی چاہئے؟اور اگر ہم خود امام ہوں توکس طرح نیت کرنی چاہئے؟,میں فقہ حنفی پر عمل کرتاہوں، میں یہ جاننا چاہوں گا کہ امام کے پیچھے نمازپڑھتے ہوئے ہمیں کیا نیت کرنی چاہئے؟اور اگر ہم خود امام ہوں توکس طرح نیت کرنی چاہئے؟,"<p>بسم الله الرحمن الرحيم</p><p> Fatwa ID: 301-310/N=3/1437-U

(۱): جب آدمی امام کے پیچھے نماز پڑھے تو امام کی اقتدا وپیروی کی بھی نیت کرے، وینوی المقتدی المتابعة (در مختار مع شامی ۲: ۹۸، مطبوعہ: مکتبہ زکریا دیوبند)۔ 
 (۲): امام ہونے کی صورت میں عام نمازوں کی طرح ہی نیت کی جائے گی، البتہ اگر امامت کی بھی نیت کرلی جائے تو بہتر ہے، اور اس صورت میں امام جماعت کی فضیلت اور ثواب کا بھی مستحق ہوگا، والإمام ینوي صلاتہ فقط ولا یشترط لصحة الاقتداء نیة إمامة المقتدي بل لنیل الثواب عند اقتداء أحد بہ الخ (حوالہ بالا ص ۱۰۳، ۱۰۴)، و قولہ: ”بل لنیل الثواب“: …أي: بل یشترط نیة إمامة المقتدي لنیل الإمام ثواب الجماعة، … فقولہ: ”لا قبلہ“: نفي لاشتراط نیل الثواب بوجود النیة قبلہ لا نفي للجواز، ولا یخفی أن الاشتراط لا ینافی الجواز (شامی حوالہ بالا) ۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63264,deoband,عبادات,صلاة
01-Sep-2020,https://darulifta-deoband.com/home/ur/salah-prayer/63262,میں حنفی فقہ پر عمل کرتاہوں ۔ میں یہ جاننا چاہتاہوں کہ کیا میں وتر نماز میں دعائے قنوت کے بعد کوئی دعا مانگ سکتاہوں؟,میں حنفی فقہ پر عمل کرتاہوں ۔ میں یہ جاننا چاہتاہوں کہ کیا میں وتر نماز میں دعائے قنوت کے بعد کوئی دعا مانگ سکتاہوں؟,"<p>بسم الله الرحمن الرحيم</p><p> Fatwa ID: 314-356/N=4/1437-U

نماز وتر میں مشہور دعائے قنوت (: اللھم إنا نستعینک الخ) کے بعد عربی میں دعا کرسکتے ہیں، البتہ اس کی رعایت ضروری ہے کہ وہ دعا کلام الناس کے مشابہ نہ ہو، حضرت عبد اللہ بن عمر نماز وتر میں دعائے قنوت کے بعد یہ دعا پڑھا کرتے تھے: اللھم اغفر للموٴمنین والموٴمنات، والمسلمین والمسلمات، وألف بین قلوبھم، وأصلح ذات بینھم، وانصرھم علی عدوک وعدوھم، اللھم العن کفرة أھل الکتاب الذین یکذبون رسلک ویقاتلون أولیاء ک، اللھم خالف بین کلمتھم، وزلزل أقدامھم، وأنزل علیھم بأسک الذی لا تردہ عن القوم المجرمین (شامی ۲: ۴۴۲، ۴۴۳، مطبوعہ: مکتبہ زکریا دیوبند بحوالہ: شرح منیہ) ، البتہ رمضان کی وتر با جماعت میں مقتدیوں کی رعایت میں صرف مشہور دعائے قنوت پر اکتفا کیا جائے، مزید کوئی دعا نہ پڑھی جائے، حدیث میں ہے: إذا صلی أحدکم للناس فلیخفف؛ فإن فیھم السقیم والضعیف والکبیر (مشکوة شریف ص ۱۰۱، بحوالہ: صحیحین) ، اور نماز میں غیر عربی میں دعا مانگنا مکروہ تحریمی ہے، اور ایسی دعا کرنا جو کلام الناس کے مشابہ ہو، یعنی: لوگوں سے بھی وہ بات کہی جاسکتی ہو جیسے: اے اللہ مجھے ملازمت دلوادیجئے، مجھے پانی عنایت فرما، مجھے کھانا عنایت فرما تو نماز فاسد ہوجائے گی، البتہ اگر اس طرح کی دعا کے الفاظ عربی میں ہوں اور وہ قرآن یا حدیث میں کہیں وارد ہوئے ہوں، جیسے: اللھم ارزقنی من بقلھا وقثائھا وفومھا وعدسھا وبصلھا یا مطلق: اللھم ارزقنی کہا تو نماز فاسد نہ ہوگی، ودعا بالعربیة وحرم بغیرھا نھر، ……بالأدعیہ المذکورة فی القرآن والسنة، لا بما یشبہ کلام الناس، اضطرب فیہ کلامھم ولا سیما المصنف، والمختار کما قالہ الحلبي أن ما ھو فی القرآن أو فی الحدیث لا یفسد، وما لیس في أحدھما إن استحال طلبہ من الخلق لا یفسد، وإلا یفسد لو قبل قدر التشھد، وإلا تتم بہ ما لم یتذکر سجدة فلا تفسد بسوٴال المغفرة مطلقا ولولعمي أو لعمرو، وکذا الرزق مالم یقیدہ بمال ونحوہ لاستعمالہ فی العباد مجازاً (در مختار مع شامی ۲: ۲۳۳-۲۳۸) ، قولہ: ”وحرم بغیرھا“ : ولا یبعد أن یکون الدعاء بالفارسیة فی الصلاة مکروھاً تحریما فی الصلاة، ……، قولہ: ”- أن ما ھو فی القرآن أو فی الحدیث- لا یفسد“ : أي: مطلقاً سواء استحال طلبہ من العباد کاغفرلي، أو لا کارزقنني من بقلھا وقثائھا وفومھا وعدسھا وبصلھا، …قال فی النھر: والمذھب الإطلاق (شامی)۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63262,deoband,عبادات,صلاة
01-Sep-2020,https://darulifta-deoband.com/home/ur/salah-prayer/63247,راولپنڈی میں میری دکان ہے جو کہ میرے آبائی گھر پیشاور سے تقریبا ً ۱۷۰ کلو میٹر دور ہے اور میں ہفتہ میں ایک بار اپنے گھر جاتاہوں تو کیا میں راولپنڈی میں میں سفر کی نماز پڑھوں گا یا پوی نماز پڑھوں؟ میری یہاں پر کرائے کی دکان ہے اور رہائش ہے۔,راولپنڈی میں میری دکان ہے جو کہ میرے آبائی گھر پیشاور سے تقریبا ً ۱۷۰ کلو میٹر دور ہے اور میں ہفتہ میں ایک بار اپنے گھر جاتاہوں تو کیا میں راولپنڈی میں میں سفر کی نماز پڑھوں گا یا پوی نماز پڑھوں؟ میری یہاں پر کرائے کی دکان ہے اور رہائش ہے۔,"<p>بسم الله الرحمن الرحيم</p><p> Fatwa ID: 317-271/Sn=4/1437-U

اگر آپ نے راولپنڈی کو بہ حیثیت ”وطن“ قبول نہیں کیا یعنی یہیں پہ آئندہ مستقل رہائش اختیار کرنے کا ارادہ نہیں کیا تو آپ یہاں پر (راولپنڈی میں) قصر یعنی سفر کی نماز پڑھیں گے اور اس نیت سے جتنے دن رہیں گے ا تمام کریں گے، والوطن الأصلی ہو وطن الإنسان في بلدتہ أو بلدة أخری اتخذہا دارًا وتوطّن بہا مع أہلہ وولدہ ولیس من قصدہ الإرتحال منہا؛ بل التعیش بہا إلخ (البحر الرائق: ۲/ ۲۳۹، ط: مکتبة زکریا دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63247,deoband,عبادات,صلاة
01-Sep-2020,https://darulifta-deoband.com/home/ur/salah-prayer/63237,نماز پڑھنے کے وقت بہت سے لوگ پاکیٹ میں موبائل رکھتے ہیں جس میں گانے، ویڈیو اور تصاویرہوتی ہیں، یا ہم لوگ پاکیٹ میں کرنسی (روپیہ، ڈالر وغیرہ) رکھتے ہیں جس میں تصویر بھی پرنٹ ہوتی ہے، تو کیا اس سے نماز مکروہ ہوجاتی ہے؟,میرا سوال یہ ہے کہ نماز پڑھنے کے وقت بہت سے لوگ پاکیٹ میں موبائل رکھتے ہیں جس میں گانے، ویڈیو اور تصاویرہوتی ہیں، یا ہم لوگ پاکیٹ میں کرنسی (روپیہ، ڈالر وغیرہ) رکھتے ہیں جس میں تصویر بھی پرنٹ ہوتی ہے، تو کیا اس سے نماز مکروہ ہوجاتی ہے؟ (۲) میں کافی عرصہ سے خلیج کام کرتاہوں اور کاغذ میں کوئی مسئلہ پیش آنے کی وجہ سے میں چھٹی پہ بھی نہیں گیا ہوں ،اب میرا دال یہاں نہیں لگتاہے اور شادی بھی تین سال سے لگی ہے ، گھر والے کہہ رہے ہیں کہ چار پانچ مہینے رک جاؤ پھر آکے شادی کرنا ، لیکن میرا دل یہاں لگتا نہیں اور کاغذ کے مسئلہ کی وجہ سے میں کہیں یہاں آجا نہیں سکتا ۔ میں نے استخارہ بھی ہے کئی بار تو سمجھ میں نہیں آیا کہ کیا کروں ، رکوں یا ہندوستان جاؤں۔ براہ کرم، رہنمائی کریں کہ میں کیا کروں؟ کچھ دعا بتائیں جس سے تفکرات دو ر ہوں اور کاغذ بن جائے تو میں چھٹی پہ گھرچلا جاؤں ۔ کبھی کبھی شہوت کے غلبہ سے برے خیالات بھی آتے ہیں۔,"<p>بسم الله الرحمن الرحيم</p><p> Fatwa ID: 314-314/M=4/1437-U

(۱) موبائل یا روپیہ ڈالر وغیرہ جیب (پاکیٹ) میں رکھ کر نماز پڑھنا درست ہے اس میں کراہت نہیں، البتہ موبائل میں گانے اور ناجائز تصاویر وویڈیو رکھنا ممنوع ہے، اگر موبائل میں ہو تو اسے ڈِلٹ کردینا (مٹادینا) چاہیے۔
(۲) درود شریف بکثرت پڑھا کریں، اگر شہوت کا غلبہ ہو اور کسی وجہ سے شادی میں تاخیر ہو تو روزے رکھا کریں اور کوشش کریں کہ جلد شادی ہوجائے زیادہ تاخیر مناسب نہیں، فی الفور ہندوستان آنے نہ آنے کے سلسلے میں غور وفکر اور مشوہ کرلیں جو بہتر ہو اسے اختیار کریں، اللہ کرے کہ کاغذ کی رکاوٹ دور ہوجائے او رگھر واپسی آسان ہوجائے (آمین) یہ دعا پڑھا کریں، اللہم انی اعوذ بک من الہم والحزن والجبن والکسل۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63237,deoband,عبادات,صلاة
01-Sep-2020,https://darulifta-deoband.com/home/ur/salah-prayer/63114,کیا فرماتے ہیں علماکرام ان مسائل کے بارے میں اگر دوسرے قعدے میں درودشریف شروع کی اور یاد آیا کہ چار رکعت نماز ہیں تو کیا سجدہ سہوہ کرنا ہوگا یا نہیں آخری قعدے میں فاتحہ اور سورہ کے درمیان بسم اللہ پڑھنا ہے یا نہیں؟تراویح میں امام ہر سورت کی شروع میں سرا بسم اللہ پڑھے گا یا نہیں؟,کیا فرماتے ہیں علماکرام ان مسائل کے بارے میں اگر دوسرے قعدے میں درودشریف شروع کی اور یاد آیا کہ چار رکعت نماز ہیں تو کیا سجدہ سہوہ کرنا ہوگا یا نہیں آخری قعدے میں فاتحہ اور سورہ کے درمیان بسم اللہ پڑھنا ہے یا نہیں؟تراویح میں امام ہر سورت کی شروع میں سرا بسم اللہ پڑھے گا یا نہیں؟,"<p>بسم الله الرحمن الرحيم</p><p> Fatwa ID: 164-164/Sd=3/1437-U

سوال میںآ پ نے غلطی سے ” پہلے قعدے“ کے بجائے ” دوسرا قعدہ“ لکھ دیا ، اس لیے کہ دوسرے قعدہ میں درود شریف کی وجہہ سے سجدہ سہو واجب ہی نہیں ہوگا ،اسی طرح دوسرے قعدے میں فاتحہ اور سورت کے درمیان تسمیہ پڑھنے کا کوئی مطلب نہیں ہے۔ بہرحال! اگر کوئی شخص چار رکعت والی نماز کے قعدہ اولی میں سہواً تشہد کے بعد درود شریف شروع کر دے اور ” اللہم صل علی محمد“ تک پہنچ جائے ، تو سجدہ سہو واجب ہوجائے گا اور اگر تشہد کی اتنی مقدار نہیں پڑھی، تو سجدہ سہو واجب نہیں ہوگا۔ قال الحصکفي: ولا یزید في الفرض علی التشہد في القعدة الأولی اجماعاً، فان زاد عامداً، کرہ، فتجب الاعادة أو ساہیاً، وجب علیہ سجود السہواذا قال: اللہم صل علی محمد فقط علی المذہب المفتی بہ ۔۔۔۔۔الخ۔ ( الدر المختار مع رد المحتار: ۲/۲۲۰، کتاب الصلاة، باب صفة الصلاة، ط: زکریا، دیوبند ) 
(۲) نماز میں ( خواہ تراویح کی نماز ہو) امام اور منفرد کے لیے فاتحہ اور سورت کے درمیان آہستہ تسمیہ پڑھنا بہتر ہے۔ قال ابن نجیم:الخلاف في الاستنان، أما عدم الکراہة فمتفق علیہ، ولہذا صرح في الذخیرة والمجتبی بأنہ ان سمی بین الفاتحة والسورة کان حسناً عند أبي حنیفة رحمہ اللّٰہ سواء کانت تلک السورة مقروء ةً سراً أو جہراً، ورجحہ المحقق ابن الہمام وتلمیذہ الحلبي لشبہة الخلاف في کونہا آیة من کل سورة ۔۔۔الخ۔ ( البحر الرائق:۱/۵۴۵، کتاب الصلاة، باب صفة الصلاة، ط: زکریا، دیوبند، وکذا في الدر المختار مع رد المحتار :۲/۱۹۲، ط: زکریا، دیوبند )
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63114,deoband,عبادات,صلاة
01-Sep-2020,https://darulifta-deoband.com/home/ur/salah-prayer/63025,کیا فرض نماز میں نابالغ لڑکے کو بڑوں کے ساتھ نہیں کھڑا ہونا چاہئے؟,(۱) کیا فرض نماز میں نابالغ لڑکے کو بڑوں کے ساتھ نہیں کھڑا ہونا چاہئے؟ (۲) اگر نابالغ لڑکا بڑوں کے ساتھ فرض نماز میں کھڑا ہوجائے تو اس کیا حکم ہے؟ (۳) کیا نابالغ لڑکے کو نماز کی حالت میں صف میں سے ہٹا سکتے ہیں؟ (۴) اکثر مسجد میں اس بات پر اختلاف رہتاہے کہ بچوں کو نہیں ہٹانا چاہئے ۔ براہ کرم، اس موضوع پر تفصیل سے بتائیں۔,"<p>بسم الله الرحمن الرحيم</p><p> Fatwa ID: 264-262/N=3/1437-U

(۱) اگر نابالغ (سمجھ دار) لڑکے ایک سے زائد ہوں تو مردوں کے پیچھے ان کی مستقل صف بنائی جائے، اور اگر صرف ایک لڑکا ہو تو وہ مردوں کی صف میں کہیں کنارے کھڑا ہوجائے، اسے مردوں کی صف سے الگ کھڑے ہونے کی ضرورت نہیں۔
(۲) اگر نابالغ لڑکا صرف ایک ہو تو کچھ حرج نہیں، اور اگر ایک سے زائد ہوں تو مردوں کے پیچھے ان کی مستقل صف ہونی چاہیے، اور اگر وہ اس صورت میں مردوں کی صف میں کھڑے ہوں گے تو یہ صف بندی کے خلاف ہے اور نامناسب ہے، البتہ نماز سب کی ہوجائے گی۔
(۳) نابالغ بچہ اگر ایک ہو تو اسے ہٹانا نہ چاہیے، اور اگر ایک سے زائد ہوں تو ان کی صف مردوں کے پیچھے الگ ہونی چاہیے، باقی اگر وہ مردوں کی صف میں کھڑے ہوگئے تو انھیں نماز کی حالت میں ہٹانے کی ضرورت نہیں، بعد میں آنے والے بالغ حضرات کو چاہیے کہ وہ ان کے دائیں بائیں کھڑے ہوجائیں، اور بعض لوگ جو بہت چھوٹے اور ناسمجھ بچوں کو مسجد میں لے آتے ہیں، یہ صحیح نہیں، حدیث میں بہت چھوٹے بچوں کو مسجد سے دور رکھنے کا حکم دیا گیا ہے، نیز بہت زیادہ کم عمر بچے بعض مرتبہ لوگوں کی نماز میں خلل کا باعث ہوتے ہیں؛ اس لیے بہت چھوٹے بچوں کو مسجد نہ لانا چاہیے، ان کو گھر ہی میں دین کی اہم وموٹی موٹی باتیں بتائی جائیں اور جب وہ سمجھ دار اور آداب مسجد کی رعایت کے اہل ولائق ہوجائیں تو انھیں مسجد نماز کے لیے لایا جائے۔
(۴) اس میں اختلاف کی ضرورت نہیں، اوپر ذکر کردہ تفصیل کے مطابق عمل کیا جائے اور اگر کوئی شخص کسی سے کوئی صحیح بات کہے تو دوسرے کو وہ بات قبول کرنی چاہیے اگرچہ وہ اس کے بچے کے خلاف ہو یا خود اس کے خلاف ہو۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63025,deoband,عبادات,صلاة
01-Sep-2020,https://darulifta-deoband.com/home/ur/salah-prayer/63022,دوپہر اور عصر کی نماز قریب قریب وقت میں پڑھنا,میں یہاں تھائی لینڈ میں کام کے سلسلے میں آیا ہوا ہوں . آفس جہاں ہے وہاں قریب کوئی مسجد نہیں . مجھے دوپہر کو نماز کے لئے ایک ساتھی کے گھر جاکر نماز ادا کرنی ہوتی ہے . میں کچھ وقت سے وہاں اس وقت پر نماز کے لئے جاتا ہوں ک جب دوپہر کا وقت ختم ہونے کو ہوتا ہے اور عصر شروع ہونے والا ہوتا ہے ، اس طرح میں دونوں وقت کے فرض ادا کرلیتا ہوں ، پہلے دوپہر کا فرض پڑھتا ہوں اورپر عصر کا .  اگر میں اس طرح نہیں پڑھوں تو پھر مجھے صرف ایک نماز ہی پڑھنی ہوگی اور دوبارہ نماز کے لئے وہاں جانا مشکل ہوگا . بقایا مغرب کی نماز قضا ہوجاتی ہے ہر روز ، جو میں ہر روز گھر جاکر ادا کرتا ہوں.  (١) کیا میرا یہ عمل دوپہر اور عصر کی نماز قریب قریب وقت میں پڑھنا درست ہے ؟ (٢) مجھے کوئی عمل بتائیں جو میں پڑھوں تاکہ میرے رزق کا ذریہ اپنے ملک پاکستان میں ہی ہوجاۓ یا پھر کسی اور اسلامی ملک میں . جزاک الله,"<p>بسم الله الرحمن الرحيم</p><p> Fatwa ID: 171-171/Sd=3/1437-U

اگر آپ ظہر اور عصر کی نماز اُن کے وقت میں پڑھتے ہیں،خواہ بالکل قریب قریب وقت میں پڑھتے ہوں، تو مجبوری کی صورت میں آپ کا اس طرح نماز پڑھنا صحیح ہے؛ البتہ ظہر کے وقت میں عصر کی نماز پڑھنا یا عصر کے وقت میں ظہر کی نماز پڑھنا صحیح نہیں ہے۔ احناف کے نزدیک دو نمازوں کو اس طرح جمع کرنا کہ مثلاً: ظہر کو عصر کے وقت میں یا عصر کو ظہر کے وقت میں پڑھا جائے، جائز نہیں ہے ؛ ہاں صورةً جمع کرنا کہ ظہر کو بالکل آخری وقت میں اداء کیا جائے اور عصر کو اول وقت میں پڑھ لیا جائے، تو ضرورت کے وقت اس طرح دو نمازوں کو جمع کرنا جائز ہے۔ واضح رہے کہ صورت مسئولہ میں مغرب کی نماز بالکل قضاء کر دینا جائز نہیں ہے، نماز دین اسلام کا ایک اہم رکن ہے، اس کو کسی حال میں قضاء کرنا جائز نہیں ہے ،اس لیے آپ مغرب کی نماز بھی کسی طرح پڑھ لیا کریں، نماز تو آفس میں بھی پڑھی جاسکتی ہے، بس تھوڑی سی ہمت کی بات ہے۔ قال اللّٰہ تعالی: ان الصلاة کانت علی الموٴمنین کتاباً موقوتاً (النساء) قال الحصکفي: ولا جمع بین فرضین في وقت بعذر سفر و مطر خلافاً للشافعي، وما رواہ محمول علی الجمع فعلاً لا وقتاً، فان جمع فسد، ولو قدم الفرض علی وقتہ وحرم لو عکس، أي: أخرہ عنہ․․․ (الدر المختار مع رد المحتار: ۲/ ۴۵، ۴۶، کتاب الصلاة،ط: زکریا، دیوبند)
 ( ۲) آپ کوشش کرتے رہیں اور ”المُعطي“ کا ورد کثرت سے کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63022,deoband,عبادات,صلاة
31-Aug-2020,https://darulifta-deoband.com/home/ur/salah-prayer/63015,نماز میں واسکوٹ ، جوہر کوٹ ، جیکٹ پہن کر اور اسکے سارے بٹن کھول کر نماز پڑھنا مکروہ ہے ؟,نماز میں واسکوٹ ، جوہر کوٹ ، جیکٹ پہن کر اور اسکے سارے بٹن کھول کر نماز پڑھنا مکروہ ہے ؟,"<p>بسم الله الرحمن الرحيم</p><p> Fatwa ID: 244-204/Sn=3/1437-U

واسکوٹ اور جیکٹ جیسے لباس دونوں طرح پہنے جاتے ہیں، بٹن بند کرکے بھی بٹن کھول کر بھی، گویا دونوں طرح پہننا ”لُبس معتاد“ میں داخل ہے؛ اس لیے اگر قمیص وغیرہ کے اوپر واسکوٹ یا جیکٹ پہن رکھی ہے اور اس کے بٹن کھلے ہوئے ہیں تو اس طرح نماز پڑھنے سے نماز بلا کراہت ادا ہوجائے گی، کراہت کی کوئی وجہ نہیں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",63015,deoband,عبادات,صلاة
01-Sep-2020,https://darulifta-deoband.com/home/ur/salah-prayer/62978,ظہر کی نماز کا وقت کتنے بجے سے شروع ہو جاتا ہے ؟,امّید ہے کہ آپ خیر و عافیت سے ہوں گے ۔ میرا سوال یہ ہے کہ ظہر کی نماز کا وقت کتنے بجے سے شروع ہو جاتا ہے ؟ ظہر کی نماز کا اوّل وقت کیا ہے خصوصاً عورتوں کے لیے ؟ کیا 1:35 یا 1:40 پر نماز پاڑھی جا سکتی ہے ؟,"<p>بسم الله الرحمن الرحيم</p><p> Fatwa ID: 208-208/M=3/1437-U

جب سورج ڈھلنا شروع ہوجائے یعنی استواء شمس کے بعد زوال ہوکر سایہ بڑھنا شروع ہوجائے تو ظہر کا وقت شروع ہوجاتا ہے، عورت اور مرد دونوں کے لیے ایک ہی وقت ہے، گھنٹہ اور منٹ کے اعتبار سے کسی معتبر جنتری یا کیلنڈر میں اس کا ٹائم دیکھ لیں، موسم کے اختلاف سے اس میں فرق ہوسکتا ہے ایک بجکر ۳۵ یا چالیس پر ظہر کی نماز پڑھی جاسکتی ہے۔ حدیث میں ہے: ووقت الظہر من زوالہ إلی بلوغ الظل مثلیہ وعند مثلہ (درمختار)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62978,deoband,عبادات,صلاة
01-Sep-2020,https://darulifta-deoband.com/home/ur/salah-prayer/62908,امام کی جماعت کے بعد دسری اور تیسری جماعت کرنا جائزہے یا نہیں؟,میں سعودی عرب میں ملازمت کے لیے آیاہوں ، یہاں اگر کسی سے جماعت کی نماز چھوٹ جاتی ہے تو جماعت کے بعد کوئی بھی آگے بڑھ کے دوسری اور اسی طرح تیسری جماعت کرتاہے چاہے وہ امامت کے شرائط پر پورا اترتا ہو یا نہ ہو ، مثلا اس کی داڑھی نہ ہو یا ننگے سر ہو ،وغیرہ وغیرہ ۔ (۱) کیاہمارے لیے اس کی اقتداء میں نماز پڑھنا چاہئے یا نہیں؟ چاہے امامت کے شرائط پر پورا اترتا ہو یا نہ ہو ؟ (۲) یا مجھے خود آگے بڑھ کے جماعت کی امامت کرنی چاہئے؟ (۳) امام کی جماعت کے بعد دسری اور تیسری جماعت کرنا جائزہے یا نہیں؟,"<p>بسم الله الرحمن الرحيم</p><p> Fatwa ID: 252-291/N=3/1437-U

(۱- ۳): مرد کے لیے ایک مشت کے بقدر داڑھی رکھنا واجب وضروری ہے، داڑھی منڈانا یا ایک مشت سے کم پر کتروانا ناجائز وحرام ہے اور اس کا مرتکب فاسق ہے، اور محض سستی وکاہلی کی وجہ سے ننگے سر نماز پڑھنا مکروہ ہے، اوراگر کوئی شخص ننگے سر نماز اس لیے پڑھتا ہے کہ اسے سنت سمجھتا ہے تو یہ اس کی جہالت ہے؛ کیوں کہ کم ازکم تین کپڑوں میں نماز مستحب ہے جن میں سے ایک کپڑا سر پر ہو خواہ وہ عمامہ ہو یا ٹوپی، اور اگر عمامہ اور ٹوپی دونوں ہوں تو یہ سب سے افضل ہے۔ پس اگر کوئی شخص فاسق ومرتکب کبیرہ ہے تو اسے امام نہ بنایا جائے؛ بلکہ ایسی صورت میں اگر آپ کی ظاہری وضع قطع خلاف شرع نہ ہو توآپ خود امامت کے لیے آگے بڑھ جایا کریں، البتہ اگر کسی ایسے شخص کے پیچھے نماز پڑھی گئی تو نماز ہوجائے گی بشرطیکہ اس کی جانب سے کوئی ایسی بات ظاہر نہ ہو جس سے احناف کے نزدیک نماز فاسد ہوجاتی ہے، اور رہا مسئلہ جماعت ثانیہ کا تو احناف کے نزدیک مسجد محلہ میں مسجد شرعی کی حدود میں جماعت ثانیہ مکروہ تحریمی ہے؛ اس لیے اگر مسجد محلہ میں مسجد شرعی کی حدود میں جماعت ثانیہ یا ثالثہ ہورہی ہو یا ہونے جارہی ہو تو آپ اس میں شرکت نہ کریں نہ مقتدی کی حیثیت سے اور نہ امام کی حیثیت سے، البتہ اگر مسجد راستہ کی مسجد ہو، یعنی: اس میں امام اور موٴذن وغیرہ متعین نہ ہو؛ بلکہ اس میں رہ گزر اور مسافرلوگ نماز پڑھتے ہوں تو اس میں جماعت ثانیہ جائز ہے، اسی طرح مسجد محلہ میں بھی خارج مسجد حصہ میں جماعت ثانیہ کرسکتے ہیں، البتہ مسجد کی اصل جماعت چھوڑکر خارج مسجد حصہ میں بھی جماعت ثانیہ یا ثالثہ کا معمول نہ بنایا جائے، قال فی المنھل العذب المورود (کتاب الطھارة حکم اللحیة ۱: ۱۸۶ط موٴسسة التاریخ العربي بیروت لبنان): فلذلک کان حلق اللحیة محرما عند أیمة المسلمین المجتھدین: أبي حنیفة ومالک والشافعي وأحمد وغیرھم، وھاک بعض نصوص المذاھب فیھا قال في کتاب الصوم من الدر المختار: …وأما الأخذ منھا وھي دون ذلک کما یفعلہ بعض المغاربة ومخنثة الرجال فلم یبحہ أحد وأخذ کلھا فعل یھود الھند ومجوس الأعاجم اھ وقال فی البحر الرائق: …وأما الأخذ منھا وھي دون ذلک کما یفعلہ بعض المغاربة والمخنثة من الرجال فلم یبحہ أحد کذا في فتح القدیر اھ ونحوہ في شرح الزیلعي علی الکنز وحاشیة الشرنبلالي علی الدرروغیرھما من کتب السادة الحنفیة اھ، وقال في رد المحتار (کتاب الصلاة، باب الإمامة ۲: ۲۹۹ط مکتبة زکریا دیوبند): وأما الفاسق فقد عللوا کراھة تقدیمہ بأنہ لا یھتم لأمر دینہ وبأن في تقدیمہ للإمامة تعظیمہ وقد وجب علیھم إھانتہ شرعاً الا یخفی أنہ إذا کان أعلم من غیرہ لا تزول العلة فإنہ لا یوٴمن أن یصلي بغیر طھارة فھو کالمبتدع تکرہ إمامتہ بکل حال بل مشی في شرح المنیة علی أن روایة کراھة تقدیمہ کراھة تحریم لما ذکرنااھ، نیز درمختار وحاشیہ طحطاوی علی الدر (۱: ۲۴۴، مطبوعہ: مکتبہ اتحاد دیوبند) اور فتاوی رشیدیہ (ص ۳۵۰، مطبوعہ: گلستاں کتاب گھر، دیوبند) دیکھیں، قال فی الدر (مع الرد، کتاب الصلاة، باب الأذان ۲: ۶۴): و - کرہ- تکرار الجماعة إلا في مسجد علی طریق فلا بأس بذلک، جوھرة اھ، وفی الرد: قولہ: ”وتکرار الجماعة“: لما روی عبد الرحمن بن أبي بکر عن أبیہ ”أن رسول اللہ صلی اللہ علیہ وسلم خرج من بیتہ لیصلح بین الأنصار فرجع وقد صلی فی المسجد بجماعة، فدخل رسول اللہ صلی اللہ علیہ وسلم في منزل بعض أھلہ فجمع أھلہ فصلی بھم جماعة“۔ ولو لم یکرہ تکرار الجماعة فی المسجد لصلی فیہ، وروي عن أنس ”أن أصحاب رسول اللہ صلی اللہ علیہ وسلم کانوا إذا فاتتھم الجماعة فی المسجد صلوا فی المسجد فرادی“ ، ولأن التکرار یوٴدي إلی تقلیل الجماعة؛ لأن الناس إذا علموا أنھم تفوتھم الجماعة یتعجلون فتکثر وإلا تأخروا اھ بدائع۔ وحینئذ فلو دخل جماعة المسجد بعد ما صلی أھلہ فیہ فإنھم یصلون وحدانا، وھو ظاھر الروایة۔ ظھیریة اھ، وفی الدر (مع الرد، کتاب الصلاة، باب الإمامة ۲: ۲: ۲۸۸): ویکرہ تکرار الجماعة بأذان وإقامة في مسجد محلة لا في مسجد طریق الخ۔ وفی الرد: قولہ: ”ویکرہ“ أي: تحریماً لقول الکافي: لایجوز، والمجمع: لا یباح، وشرح الجامع الصغیر: إنہ بدعة کما في رسالة السندي، …۔ ثم قال فی الاستدلال علی الإمام الشافعي النافي للکراھة ما نصہ: ”ولنا أنہ علیہ الصلاة والسلام کان خرج لیصلح بین قوم فعاد إلی المسجد وقد صلی أھل المسجد فرجع إلی منزلہ فجمع أھلہ وصلی“ ، ولو جاز ذلک لما اختار الصلاة في بیتہ علی الجماعة فی المسجد، ولأن فيالإطلاق ھکذا تقلیل الجماعة معنیً فإنھم لا یجتمعون إذا علموا أنھا لاتفوتھم، … اھ، ومثلہ فی البدائع وغیرھا، ومقتضی ھذا الاستدلال کراھة التکرار في مسجد المحلة ولو بدون أذان، ویوٴیدہ ما فی الظھیریة: لو دخل جماعة المسجد بعد ما صلی فیہ أھلہ یصلون وحداناً وھو ظاھر الروایة اھ، …، وعن ھذا ذکر العلامة الشیخ رحمہ اللہ السندي تلمیذ المحقق ابن الھمام في رسالتہ أن ما یفعلہ أھل الحرمین من الصلاة بأئمة متعددة وجماعات مترتبة مکروہ اتفاقاً، ونقل عن بعض مشایخنا إنکارہ صریحاً حین حضر الموسم بمکة سنة ۵۵۱ منھم الشریف الغزنوي، وذکر أنہ أفتی بعض المالکیة بعدم جواز ذلک علی مذھب العلماء الأربعة، ونقل إنکار ذلک أیضاً عن جماعة من الحنفیة والشافعیة والمالکیة حضروا الموسم سنة ۵۵۱ اھ وأقرہ الرملي في حاشیة البحر اھ، وقال في غنیة الناسک (ص ۵۱، ۵۲ طبع قدیم): تنبیہ: تکرار الجماعة مکروہ في ظاہر الروایة کراھة تحریم لما قال فی الکافي: إنہ لا یجوز، وفي شرح المجمع: لا یباح، وفي شرح الجامع الصغیر: بدعة کذا فی الدر۔ وفی الدر أیضا: ما اتفق علیہ أصحابنا فی الروایات الظاھرة یفتی بہ قطعاً اھ، وقال في معارف السنن (۲: ۲۸۵ ط مکتبة الأشرفیة دیوبند): وکذلک تکرہ تحریماً من غیر إعادتھما عند أبي حنیفة، وھو ظاھر الروایة کما في رد المحتار (۱: ۵۱۷) (باب الإمامة)، وفي (ص ۳۶۷) من الأذان حکاہ عن الظھیریة۔ وفي روایة شاذة عن أبي یوسف أنہ لا تکرہ إذا لم تکن الجماعة علی الھیئة الأولی، حکاہ إبراھیم الحلبي في شرح المنیة وابن عابدین وغیرھما بلفظ: وروي عن أبي یوسف الخ، امداد الاحکام (۲: ۱۱۱، فصل فی الإمامة والجماعة، سوال: ۱، مکتوبہ: ۲۲/ ربیع الثانی ۱۳۴۰ھ، مطبوعہ: مکتبہ زکریا دیوبند) میں کچھ فقہی عبارات نقل کرنے کے بعد فرماتے ہیں: 
ان عبارات سے معلوم ہوا کہ بصورت مذکورہ مسجد محلہ میں جس میں امام وموٴذن مقرر ہیں جماعت ثانیہ مکروہ ہے، مگر بتغییر ہیئت امام ابویوسف کے قول پر گنجائش ہے، لیکن ہمارے مشائخ نے انتظام عوام کے لیے اس پر فتوی نہیں دیا؛ بلکہ مسجد محلہ میں جہاں امام وموٴذن مقرر ہوں مطلقاً کراہت کا فتوی دیا ہے، واللہ أعلم۔ حاشیہ میں ہے: ”مطلقا کراہت کا فتوی دیا ہے“ ، قلت: وھو الذي یمیل إلیہ القلب لقوة دلیلہ؛ فإن علة الکراھة وھي مظنة التھاون موجودة بعد تغیر الھےئة أیضاً، واللہ اعلم ۱۲ ظ۔ اور امداد الاحکام (۲: ۱۳۵) میں ہے: ولا یخفی أن العلة التی ذکرھا الشافعی أشد وأحذر وأکثر وقوعا واحتمالاً لا سیما فی زمان الفساد وانقطاع الوداد، ومقتضاھا کراھة التکرار ولو بدون أذان، ھذا ھو الحق الراجح عندی، والمراد بالکراھة کراھة التحریم اھ۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62908,deoband,عبادات,صلاة
01-Sep-2020,https://darulifta-deoband.com/home/ur/salah-prayer/62899,ظہر کاآخری وقت,آثار السنن میں ظہر کے وقت کے بیان کے آخر میں علامہ نیموی نے لکھا ہے کہ ایک مثل کا قول صاحبین کا ہے اور یہی ایک قول امام اعظم کا بھی ہے ۔ تو میرا سوال یہ ہے کہ کیا ہم امام صاحب کے قول پر عمل کرتے ہوئے عصر کی نماز مثل اول کے ختم ہونے کے بعد پڑھ سکتے ہیں؟,"<p>بسم الله الرحمن الرحيم</p><p> Fatwa ID: 198-198/M=3/1437-U

صاحبین کے نزدیک وقت عصر مثل واحد کے بعد سے شروع ہوتا ہے اور امام صاحب سے بھی ایک قول ایسا ہی ہے اور اس کو بعض احناف راجح بھی قرار دیا ہے؛ لیکن امام ابوحنیفہ کے یہاں اسی پر فتوی ہے؛ لہٰذا عصر کی نماز کو مثلین کے بعد ہی پڑھنا چاہیے، البتہ اگر عصر کی نماز مثل اول کے بعد پڑھ لی گئی تو نماز کے اعادہ کی ضرورت نہیں ہے، نماز ادا ہوگئی؛ لیکن مثل اول کے بعد پڑھنے کی عادت نہ بنائی جائے۔ 
قال الحصکفي: ووقت الظہر من زوالہ إلی بلوغ الظل مثلیہ وعنہ مثلہ، وہو قولہما وزفر والأئمة الثلاثة․ قال الإمام الطحاوی: وبہ نأخذ وفی ”غرر الأذکار“ وہو المأخوذ بہ وفی ”البرہان“ وہو الأظہر لبیان جبریل وہو نص فی الباب وفی ”الفیض“ وعلیہ عمل الناس الیوم وبہ یفتی․ (الدر المختار) قال العلامة الشامي: 
(قولہ: إلی بلوغ الظل مثلیہ) ہذا ظاہر الروایة عن الإمام ”نہایة“ وہو الصحیح ”بدائع“ و”محیط“ و”ینابیع“، وہو المختار ”غیاثیة“ واختارہ الإمام المحبوبی وعول علیہ النسفی وصدر الشریعة ”تصحیح قاسم“ واختارہ أصحاب المتون، وارتضاہ الشارحون، فقول الطحاوی وبقولہما نأخذ لا یدل علی أنہ المذہب، وما فی ”الفیض“ من أنہ یفتی بقولہما فی العصر والعشاء مسلم فی العشاء فقط علی ما فیہ، وتمامہ فی ”البحر“․ ما فی السراج عن شیخ الإسلام أن الاحتیاط أن لا یؤخر الظہر إلی المثل، وأن لا یصلی العصر حتی یبلغ المثلین لیکون مؤدیا للصلاتین فی وقتہما بالإجماع․ (الدر مع الرد: ۱/۳۵۹، ط: سعید کراچی)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62899,deoband,عبادات,صلاة
01-Sep-2020,https://darulifta-deoband.com/home/ur/salah-prayer/62864,میرا سوال یہ ہے کہ ٹھنڈ آنے والی ہے فجر کی نماز پڑھنے کے بعد ہم کچھ دیر کے لیے مسجد میں ہی لیٹ جاتے ہیں کیا ہم مسجد کی چادر اوڑھ سکتے ہیں؟ کیا یہ جائز ہے ؟ مطلب یہ کہ مسجد کے سامان کا استعمال جائز ہے یا ناجائز ؟,میرا سوال یہ ہے کہ ٹھنڈ آنے والی ہے فجر کی نماز پڑھنے کے بعد ہم کچھ دیر کے لیے مسجد میں ہی لیٹ جاتے ہیں کیا ہم مسجد کی چادر اوڑھ سکتے ہیں؟ کیا یہ جائز ہے ؟ مطلب یہ کہ مسجد کے سامان کا استعمال جائز ہے یا ناجائز ؟,"<p>بسم الله الرحمن الرحيم</p><p> Fatwa ID: 123-123/Sd=3/1437-U

فقہائے کرام نے لکھا ہے کہ مسجد میں لیٹنے کی صرف مسافر اور معتکف کو گنجائش ہے،ان کے علاوہ کسی کا مسجد میں لیٹنا اور سونا مکروہ ہے اور روزآنہ کا معمول بنالینے میں اور بھی زیادہ قباحت ہے اور مسجد کی چادر کا استعمال مصالح مسجد ہی میں جائز ہے، اپنے ذاتی ضرورت کے لیے مسجد کی چادر کا استعمال جائز نہیں ہے، اس لیے آپ مسجد کی چادر اوڑھ کر مسجد میں لیٹنے سے احتیاط کریں، مسجد عبادت کی جگہ ہے ۔ ویکرہ النوم والأکل فیہ، أي: المسجد لغیر المعتکف، واذا أرادأن یفعل ذلک، ینبغي أن ینوي الاعتکاف، فیدخل فیہ و یذکر اللّٰہ تعالی بقدر ما نوی ، ولا بأس للغریب و لصاحب الدار أن ینام في المسجد في الصحیح في المذہب، والأحسن أن یتورع، فلا ینام۔ ( الفتاوی الہندیة: ۵/۳۲۱، کتاب الکراہیة، الباب الخامس في آداب المسجد، وکذا في الحلبي الکبیر،ص: ۶۱۲، فصل في أحکام المسجد) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62864,deoband,عبادات,صلاة
30-Aug-2020,https://darulifta-deoband.com/home/ur/salah-prayer/62860,اگر ایک شخص اپنی تقریباً ساری قضا نمازیں پڑھ چکا ہے ، لیکن اگر کچھ نمازوں میں شک ہو تو اب جو قضا نماز پڑھے گا تو کیا وہ نماز صلاة موہومہ کہلائے گی؟اور اس میں مغرب یا وتر کس طرح پڑھی جائے گی؟,اگر ایک شخص اپنی تقریباً ساری قضا نمازیں پڑھ چکا ہے ، لیکن اگر کچھ نمازوں میں شک ہو تو اب جو قضا نماز پڑھے گا تو کیا وہ نماز صلاة موہومہ کہلائے گی؟اور اس میں مغرب یا وتر کس طرح پڑھی جائے گی؟ تفصیل سے جواب دیں۔,"<p>بسم الله الرحمن الرحيم</p><p> Fatwa ID: 175-175/M=3/1437-U

اگر اس شخص کو یقین یا ظن غالب ہے کہ ساری قضا نمازیں ادا کرچکا ہے تو ذمہ فارغ ہے کسی شک میں نہ پڑے اور آئندہ اس کا خوب خیال رکھے کہ کوئی نماز قضاء نہ ہونے پائے اور اگر اسے شرح صدر اور اطمینان نہیں ہے بلکہ شک ہے کہ شاید ابھی کچھ نمازوں کی قضا باقی ہے تو جتنی نمازوں کے متعلق شبہ ہو اتنی نمازیں جلد ادا کر کے ذمہ فارغ کرلے اسے صلاة موہومہ سے تعبیر کرنا فضول ہے، مغرب اور وتر کی قضا بھی اسی طرح پڑھی جائے گی جس طرح ادا پڑھی جاتی ہے، یعنی تین رکعت ایک سلام کے ساتھ۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62860,deoband,عبادات,صلاة
01-Sep-2020,https://darulifta-deoband.com/home/ur/salah-prayer/62837,میں اکثر سفر میں رہتاہوں اور زیادہ تر ٹرین سے سفر پورا کرتا ھوں کبھی کبھی ٹرین میں اس قدر بھیڑ حو جاتی ہے جسکی وجہ سے کوچ میں پیر رکھنا بھی مشکل ھو جاتا ہے ایسی صورت میں نماز کھڑے ہو کر پڑھنا بہت دشوار ھوتا ہے ، کیا ایسی صورت میں بیٹھ کر فرض نماز ادا کی جا سکتی ہے ؟,میں اکثر سفر میں رہتاہوں اور زیادہ تر ٹرین سے سفر پورا کرتا ھوں کبھی کبھی ٹرین میں اس قدر بھیڑ حو جاتی ہے جسکی وجہ سے کوچ میں پیر رکھنا بھی مشکل ھو جاتا ہے ایسی صورت میں نماز کھڑے ہو کر پڑھنا بہت دشوار ھوتا ہے ، کیا ایسی صورت میں بیٹھ کر فرض نماز ادا کی جا سکتی ہے ؟ تفصیل کے ساتھ جواب دیا جائے ۔عین نوازش ہوگی۔,"<p>بسم الله الرحمن الرحيم</p><p> Fatwa ID: 179-179/M=3/1437-U

ٹرین میں بھیڑ کی و جہ سے اگر کھڑے ہوکر نماز پڑھنا ممکن نہ ہو اور نماز کے اخیر وقت تک بھی بھیڑ ختم ہونے کی توقع نہ ہو تو بیٹھ کر یا جس حال میں ممکن ہو ادا کرلیں اور بعد میں اس نماز کا اعادہ کرلیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62837,deoband,عبادات,صلاة
01-Sep-2020,https://darulifta-deoband.com/home/ur/salah-prayer/62836,میں ایک مسجد میں امام ھوں جس میں تقریباً ۰۸ گھر لگتے ھیں جس میں سبھی گھروں سے یک بعد دیگر کھانا آتا ھے جبکہ سبھی کا پیشہ مختلف ھے اور حدیث میں ہے کہ ایک حرام لقمہ ۰۴ مقبول نماز ختم کر دیتا ہے اس صورت میں کیا حکم ہے اوہمیں کیا کرنا چاہیے ؟,میں ایک مسجد میں امام ھوں جس میں تقریباً ۰۸ گھر لگتے ھیں جس میں سبھی گھروں سے یک بعد دیگر کھانا آتا ھے جبکہ سبھی کا پیشہ مختلف ھے اور حدیث میں ہے کہ ایک حرام لقمہ ۰۴ مقبول نماز ختم کر دیتا ہے اس صورت میں کیا حکم ہے اوہمیں کیا کرنا چاہیے ؟,"<p>بسم الله الرحمن الرحيم</p><p> Fatwa ID: 189-189/M=3/1437-U

جس شخص کی آمدنی کا کل یا اکثر حصہ حرام پر مشتمل ہو اس کے گھر کا کھانا پینا جائز نہیں اور جس شخص کی آمدنی کا غالب حصہ حلال ہو اس کے یہاں کھانا پینا جائز ہے، صورت مسئولہ میں جس شخص کے متعلق تحقیق یا یقین سے معلوم ہو کہ اس کا پیشہ حرام ہے اس کے یہاں کھانے پینے سے معذرت کردیا کریں اور بلاوجہ کسی مسلمان کے کاروبار یا اس کی آمدنی کے بارے میں حرام کا شبہ نہ کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",62836,deoband,عبادات,صلاة
