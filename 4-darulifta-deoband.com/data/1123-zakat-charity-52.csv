issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/zakat-charity/41778,مصارف زکات .ترجیحات,کیا آپ ہماری رہنمائی کے لییایک فہرست ترتیب دے سکتے ہیں جس کے مطابق ہم اپنی زکات تقسیم کیا کریں اور جو عام حالات میں شریعت کی منشا کے مطابق بھی ہو، یتیم، ۱.عزیز و اقارب ۲۔ ملازمین ۳۔ پڑوسی ۴۔ دینی ادارے ۵۔ رفاہی ادارے ۶۔ مقروض ۷۔ عام فقراء ۔آپ کی رہنمائی کا بہت شکریہ,"<p>بسم الله الرحمن الرحيم</p><p> فتوی: 213-175/N=2/1434

احناف کے نزدیک زکاة کا مال اس کے تمام مصارف میں صرف کرنا ضروری نہیں، اگر صرف کسی ایک مصرف میں زکاة کا مال صرف کردیا جائے تب بھی بلاشبہ زکاة ادا ہوجاتی ہے، کذا في الدر والرد (کتاب الزکاة باب المصرف: ۳/۲۹۱، ط مکتبہ زکریا دیوبند) اس لیے تقسیم زکاة کے لیے کوئی فہرست ترتیب دینے کی ضرورت نہیں، شریعت کی رو سے جو لوگ بھی مستحق زکاة ہوں آپ انھیں زکاة دے سکتے ہیں، رفاہی اداروں کو دینے میں چونکہ تملیک نہیں پائی جاتی جو ادائیگی زکاة کی اہم اور بنیادی شرط ہے، اس لیے انھیں زکاة دینا جائز نہیں، البتہ مستحقین زکاة میں رشتہ داروں، علمائے کرام، طلبہٴ عظام مقروض اور سخت ضرورت مند لوگوں کو دیگر مستحقین زکاة پر مقدم رکھنا افضل وبہتر ہے، کذا في الدر والرد (۳:۳۰۴)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41778,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41777,مصارف زکات,1۔ براے کرم مصارف زکات کی عمومی ترجیح میں رشتہ داروں اور قرابت داروں کی بابت بتائیں کہ ان کو زکات دینا کیا زیادہ افضل ہے؟ اور اس کی شریعت نے کوئی تاکید کی ہے یا زکات دینے والے کی صوابدید پر منحصر ہے کہ وہ کس کو زکات دینا چاہتا ہے ؟ ۲۔ میں نے کسی کتاب میں پڑھا کہ اپنے اقربا کے مستحق ہونے کہ باوجود جو شخص دوسروں کو زکات دے تو ازروئے حدیث نبوی اس کی زکات قبول ہوتی ہے نہ اللہ تعالیٰ روز قیامت اس کی طرف نظر فرماے گا ؟ کیا یہ درست ہے ؟ ۳۔ زکات کا اپنے شہر میں دینے کا بھی کوئی مسئلہ ہے ؟ اگر اپنے رشتے دار شہر سے باہر ہوں تو ان کو زکات دے سکتے ہیں یا نہیں اور افضل کیا ہے زکات کا اپنے رشتے داروں ،ماتحتوں اور اقربا کو دینا یا ان کے ہوتے ہوئے دوسرے مستحقین کو بھی زکات دے سکتے ہیں؟,"<p>بسم الله الرحمن الرحيم</p><p> فتوی: 1725-641/L=1/1434

(۱) رشتہ داروں اور قرابت داروں کو زکات دینا زیادہ افضل ہے، شریعت میں اس کی تاکید وترغیب آئی ہے، اللہ کے نبی صلی اللہ علیہ وسلم کا ارشاد ہے: ”أفضل الصدقة الصدقة علی ذي الرحم الکاشح“․
أخرجہ الطبراني في الکبیر (25/204-80) والحمیدي في مسندہ (328) عن أم کلثوم بنت عقبہ، وقال الہیثمي في المجمع (3/217) رجالہ رجال الصحیح․
وعن أبي أیوب مثل ذلک عند الطبراني أیضًا (4/138,3126) وأحمد (3/402) وقال الہیثمي في المجمع (3/217) إسنادہ حسن․	
(۲) اس طرح کا مضمن ایک حدیث میں آیا ہے وہ حدیث یہ ہے: عن أبي ہریرة -رضي اللہ عنہ- أن النبي -صلی اللہ علیہ وسلم- قال: ”یا أمة محمد! والذي بعثني بالحق، لا یقبل اللہ صدقة من رجل ولہ قرابة محتاجون إلی صلتہ، ویصرفہا إلی غیرہم، والذي نفسي بیدہ لا ینظر اللہ إلیہ یوم القیامة․
أخرجہ الطبراني في الأوسط (8828) وقال: لم یرو ہذا الحدیث عن الزہري إلا عبد اللہ بن عامر تفرد بہ خالد بن نزار۔
لیکن یہ روایت اولاً تو ضعیف الاسناد ہے، علامہ ہیثمی نے اپنی کتاب مجمع الزوائد (3/217) میں کہالا ہے: فیہ عبد اللہ بن عامر الأسلمي وہو ضعیف، وقال أبو حاتم: لیس بالمتروک وبقیة رجالہ ثقات․
ثانیاً: اس حدیث کا یہ مطلب نہیں کہ زکات ادا نہیں ہوگی؛ بلکہ مطلب یہ ہے کہ اسے اس پر جو ثواب ملنا تھا وہ نہیں ملے گا، اور اس کے ذمہ سے فرضیت ساقط ہوجائے گی، علامہ شامی اس حدیث کی شرح میں فرماتے ہیں: المراد بعدم القبول عدم الإثابة علیہا وإن سقط بہا الفرض: لأن المقصود منہا سد خلة المحتاج، وفي القریب جمع بین الصلة والصدقة․ (شامي: 3/204)
(۳) اگر رشتہ دار شہر سے باہر رہتے ہوں تو انھیں زکات بھیجنے میں کوئی کراہت نہیں اور اہل قرابت کو زکاة دینا زیادہ افضل ہے، ان کے ہوتے ہوئے دوسرے مستحقین کو بھی زکات دے سکتے ہیں۔ 
قال في رد المحتار: وکُرہ نقلہا إلا إلی قرابة․․․ أو أحوج․․․ أو إلی طالب علم․ (3/304)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41777,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41741,کن کن لوگوں کو زکات دینے کی اجازت نہیں ہے جیسے ماں باپ اور..؟,کن کن لوگوں کو زکات دینے کی اجازت نہیں ہے جیسے ماں باپ اور..؟,"<p>بسم الله الرحمن الرحيم</p><p> فتوی: 1550-985/L=11/1433

جن لوگوں سے ولاد یا زوجیت کا تعلق ہے ان کو زکاة کی رقم دینا جائز نہیں۔ ولاد میں اوپر ماں، باپ دادا دادی، نانا، نانی اور نیچے میں لڑکا، لڑکی، پوتا، پوتی، نواسہ، نواسی شامل ہیں ان کو زکاة کی رقم دینا جائز نہیں، اسی طرح میاں بیوی باہم ایک دوسرے کو زکاة کی رقم نہیں دے سکتے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41741,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41714,زكاہ كے بارے میں,۱- میری بھابی پر اتنا زیور تھا( جو وہ ۹ مہینے پہلے اپنے ساتھ لیکر آء تھی ) جس پر زکاة فرض ہو لیکن میرے بھائی پر ۱۰۰۰۰ کی رقم تھی تو کیا وہ۱۰۰۰۰ بھی زکاة میں ملانا ہوگا اور دوسرے بھائی پر ۵۰۰۰۰ کا قرض ہے تو کیا اتنے ہی کی رقم گھٹانی پڑیگی جب کہ ہم سب ایک ساتھ ہی رہتے ہیں اور میرے پاس بھی کچھ رقم تھی تو کیا وہ بھی جوڑنی ہوگی؟,"<p>بسم الله الرحمن الرحيم</p><p> فتوی: 1780-400/B=10/1433

ہربھائی کے مال میں اس کے اوپر علاحدہ زکاة ہے، بھابھی پر اس کے مال میں الگ زکاة واجب ہے، اگر بھابھی زیورات میکے سے لے آئی ہے ان میں شوہ رکا چڑھایا ہوا زیور نہیں ہے اور ان زیورات کی مالیت بقدر نصاب ہوجات یہے تو اس مالیت پر ہرسال بیوی (بھابھی) کے ذمہ چالیسواں حصہ زکاة کا نکالنا واجب ہے۔ آپ کے بھائی کے قبضہ میں صرف دس ہزار روپے ہیں اور زیورات یا تجارتی مال نہیں ہیں تو آپ کے بھائی پر زکاة واجب نہیں ہے۔ جس بھائی پر پچاس ہزار روپے کا قرض ہے وہ اس قرض کو گھٹاکر دیکھے اگر نصاب کی مقدار مال بچتا ہے تو اس کے ذمہ زکاة واجب ہوگی ورنہ نہیں۔
اگر آپ سب بھائی ساتھ رہتے ہیں ا ور ساتھ ہی کمائی کرتے ہیں تو تمام مال تجارت کو اور نقد کو سب بھائیوں پر تقسیم کیا جائے، اگر سب بھائی صاحب نصاب بن جائیں تو سب کے ذمہ اپنے اپنے نصاب کے حساب سے زکاة نکالنا واجب ہے اور جس بھائی کے ذمہ ذاتی کوئی قرض ہے تو اس قرض کو گھٹاکر اگر بقدر نصاب مال بچتا ہے تو اس کے اوپر زکاة واجب ہوگی ورنہ نہیں۔ آپ کے پاس جو رقم ہے وہ بھی اپنے حصہ کی رقم میں جوڑی جائے گی، واضح رہے کہ آج کل 52.5 تولہ چاندی کی مقدار 26000/- کے لگ بھگ بتائی جاتی ہے، بہتر یہ ہے کہ سُنار سے اس کی قیمت معلوم کرلی جائے، 52.5 تولہ آج کے وزن کے حساب سے 412 گرام 360 ملی گرام چاندی ہوتی ہے، اس کی قیمت معلوم کرلیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41714,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41713,زکات کب اور کس حالت میں دی جائے,۱- کیا زکات گھر کے ہر فرد پر فرض ہے جبکے سبھی فرد ایک ساتھ اپنے والدین کے ساتھ رہتے ہیں؟ ۲-یا صرف والدین پر ہی؟ ۳- اگر زکات والدین پر فرض تھی ا ور انہوں نے ادا کر دی تو کیا فطر ہ دو آدمی کا دینا ہوگا یعنی والدین کا یا گھر کے سبھی لوگو ں کا؟ ۴-میرے بھائی کی شادی ۹ مہینے پہلے ہوئی تھی تو بھابی جو زیور لائی تھی تو کیا اسپر زکات فرض ہیا ور ہمارے پر ۲ تولہ چاندی تھی تو کیا اس پر بھی زکات فرض ہے یعنی بھابی کے زیور میں یہ ملانا پڑیگا؟ اور زکات کن کے پیسے سے دی جائے گی بھابھی کے یا بھائی کے؟ ۵-کسی پر زکات فرض نہیں تو کیا وو بھی فطرہ دے سکتا ہے؟ ۶- ہمارے ساتھ یعنی والدین کے ساتھ ۲ بھائی شادی شدہ رہتے ہیں تو کیا وہ الگ الگ اپنی زکات دینگے یا ایک ساتھ ملاکر یا صرف والدین ہی ادا کرینگے؟ ۹- سونا یا چاندی جس شخص کی ملکیت ہوتی ہے تو کیا ان پر ہی زکات فرض ہے یا گھر کا کوئی بھی دے سکتا ہے؟ ۷- جیسے نماز ہر شخص پر فرض ہے تو کیا ایسے ہی زکات بھی مالدار ہونے پر گھر کے ہر شخص پر فرض ہے؟,"<p>بسم الله الرحمن الرحيم</p><p> فتوی: 1812-410/B=11/1433

(۱و ۲) جب اولاد اپنے والدین کے ساتھ رہتی ہے اور اپنی کمائی والدین کو دیدیتی ہے تو اس صورت میں گھر کے ہرفرد پر زکاة واجب نہیں، صرف والد صاحب کے ذمہ زکاة واجب ہے۔ اگر والدہ کے پاس اپنی ملکیت میں زیورات یا نقد ہے اور کل ملاکر612 گرام 360 ملی گرام چاندی کی قیمت کے برابر ہے تو ان کے ذمہ اپنے مال کی زکاة نکالنا علیحدہ سے واجب ہوگا۔
(۳) والد صاحب فطرہ اپنی طرف سے اور اپنی نابالغ اولاد کی طرف سے ادا کریں گے اور والدہ کہے تو ان کی طرف سے بھی ادا کریں گے۔
(۴) اگر وہ زیورات بھابھی اپنے میکہ سے لے آئی ہے تو وہ اس کی مالک ہے، اس کی زکاة بھابھی کے ذمہ واجب ہے۔ آپ پر فرض نہیں۔ آپ کے پاس 2تولے کے علاوہ زیور یا نقد یا مال تجارت اتنی مالیت کا ہے جو نصاب کے برابر اس کی مالیت پہنچ جاتی ہے تو اس پر زکاة واجب ہے ورنہ نہیں۔ بھابھی کے زیور میں ملانا جائز نہیں، زکاة بھابھی اپنے پیسوں سے ادا کرے گی اگر اس کے پاس نہ ہو تو اپنے شوہر سے لے کر ادا کرے گی۔
(۵) دے سکتا ہے۔
(۶) جب سب ایک ساتھ یعنی والدین کے ساتھ رہتے ہیں تو صرف والدین کے ذمہ زکاة واجب ہوگی۔ 
(۷) جس کی ملکیت میں ہے وہی زکاة دے گا۔
(۸) جی نہیں، نماز کی طرح اس کا معاملہ نہیں۔
نوٹ: نمبر (۱) و (۸) میں یہ وضاحت بھی ضروری ہے کہ اگر لڑکے خود صاحب نصاب ہیں تو اپنے مال مملوکہ کی زکاة ان پر واجب ہوگی۔ (د)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41713,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41702,جس قدر قیمت میں فروخت ہوسکتا ہے بس اتنی قیمت پر زکاة واجب ہوگی۔,حضرت ھمارے پاس ۲۰ تولہ سونا ہے ،اگر اس کو بیچیں تو سونار اس میں سے ہر ایک تولہ کے ۱۰ پرسنٹ کاٹ لیتا ہے تو کیا ان ۱۰ پرسنٹ کی زکوة نکالنی پڑیگی یا نہیں ؟,"<p>بسم الله الرحمن الرحيم</p><p> فتوی: 1496-1118/D=10/1433

جس قدر قیمت میں فروخت ہوسکتا ہے بس اتنی قیمت پر زکاة واجب ہوگی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41702,deoband,عبادات,زکاة و صدقات
31-Aug-2020,https://darulifta-deoband.com/home/ur/zakat-charity/41570,وہ بقایا رقم جو وصول ہونا مشکل ہے ، کیا زکات ادا کی جاۓگی یا نہیں ؟,زید بیس سال سے تجارت کرتا ہے، ابتدا کے چند سال بعد الحمدلللہ وہ صاحب نصاب ہو گیا، آگے چل کر زید کی رقم پے در پے بقایابڑھتی گئی لیکن زید بقایا رقموں کی بھی زکات ادا کرتا رہا، چند سال بعد اسے احساس ہوا کہ بقایا رقم کا پانچ فیصد بھی وصول کرنا بہت مشکل ہے لہذا اسنے طے کیا کہ بقایا رقموں کی زکات ہر سال ادا نہ کر، وصول شدہ بقایا رقم کی زکات ہی ، جو گزشتہ بقایا سال کے حساب سے ہوگی ، ادا کرونگا لیکن گزشتہ چند سال سے زید نا مساعد حالات کی وجہ سے مقروض ہو گیا، لہذا دریافت طلب امر یہ ہے کہ (۱) موجودہ حالات میں زید کو وصول شدہ بقایا رقم کی زکات ادا کرنی چاہیے یا نہیں ؟ (۲) اگر کل بقایا رقم جو وصول ہونا مشکل ہے ، کو شامل تجارت کرنے پر زید صاحب نصاب ہوتا ہے تو زید وصول شدہ بقایا رقم کی زکات ادا کرے یا نہیں ؟,"<p>بسم الله الرحمن الرحيم</p><p> فتوی: 1800-1404/B=11/1433

(۱) اگر قرضہ مائنس کرنے کے بعد آپ کے پاس اتنی رقم بچتی ہے جو صاحب نصاب کے بقدر ہوجاتی ہے یعنی 26 ہزار اندازاً بچتی ہے تو اس پر زکاة واجب ہوگی۔
(۲) بقایا رقم جس کا وصول ہونا مشکل ہے اس کی زکاة واجب نہیں، وہ رقم جب وصول ہوجائے اور آپ کے قرضہ میں آجائے اس وقت زکاة واجب ہوگی، وصول شدہ رقم جب نصاب تک نہ پہنچتی ہو تو اس میں زکاة واجب نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41570,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41521,زكات كے بارے میں,میں سری نیم، امریکہ سے ہوں․․․․․․․․․․ایک شخص کے پاس سوناہے اور سونے کا کچھ حصہ کم کوائلیٹی کا ہے۔ اب اگر وہ زکاة دینا چاہے تو کیاسب کو ملاکر صانصاب کا حساب لگائے گا؟ یا دونوں کو الگ الگ کرکے؟یعنی کم کوائیلیٹی کا حساب لگائے کہ نصاب کو پہنچا یا نہیں اور پھر اچھی کوائیلیٹی کا حساب لگائے کہ نصاب کو پہنچایا نہیں؟براہ کرم، جواب دیں۔,"<p>بسم الله الرحمن الرحيم</p><p> فتوی: 1525-4012/H=10/1433

دونوں کو ملاکر حساب لگائے اور مجموعہ کی قیمت بقدر نصاب یا زائد ہوجائے تو کل سونے کی زکاة ادا کرے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41521,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41512,زکات کے بارے مے,سونا پر ہر سال زکات دیتا ہوں رمضان میں ، لیکن اس سال مالی حالات ٹھیک نہیں ہے، تو کیا ۲،۳ ماہ بعدزکاة دوں تو ٹھیک ہے؟,"<p>بسم الله الرحمن الرحيم</p><p> فتوی: 1515-1022/H=10/1433

ٹھیک ہے یعنی ایسی صورت میں ادائیگی میں قدرے تاخیر ہوجائے تو گنجائش ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41512,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41476,آپ اپنے بھائی کو ایسی حالت میں زکاة، فطرہ، صدقہ، فدیہ دے سکتے یں,(۱) میرابھائی ہے جس کی عمر چالیس ہے وہ کوئی بھی کام دل لگا کر مستقل نہیں کرتاہے جس کی وجہ سے گھر میں سب لوگوں کے ساتھ پروبلم ہے ، لڑائی جھگڑا وغیرہ جب یہ سب بہت زیادہ ہوگیا تو والد صاحب اسے گھر سے نکال دیاکہ شاید کچھ کر لے ، لیکن اس نے گھر گھررشتہ داروں کے ہاں مانگنا شروع کردیا، کام کرتاہے اور چھوڑدیتاہے، اس کی حالت بہت خراب ہے ، وہ اب گھر سے باہر ہے، یہ تو تھی اس کی حالت ۔ سوال یہ ہے کہ کیا میں زکاة، فطرہ ، صدقہ یا کسی دائمی مریضکے روزے کا فدیہ اس کو دے سکتاہوں؟اس کے پاس رہنے کو جگہ بھی نہیں ہے ، ان پیسوں میں سے اسے کرایہ پر کمرہ لے کے دے سکتاہوں؟ براہ کرم، جواب دے کر ہم سب کی رہنمائی فرمائیں۔ آپ سے کوئی بات خفیہ نہیں رکھی ہے ، اس لئے تفصیلی جواب کی امید ہے۔ (۲) اس سال روزہ کافدیہ کتنا ہے؟,"<p>بسم الله الرحمن الرحيم</p><p> فتوی: 1678-404/B=10/1433

جی ہاں آپ اپنے بھائی کو ایسی حالت میں زکاة، فطرہ، صدقہ، فدیہ دے سکتے یں، کرایہ کا کمرہ لے کر اسے دے سکتے ہیں، لیکن کرایہ کی رقم آپ اپنے بھائی کے ہاتھ میں دے کر اسے مالک بنادیں، اس کے بعد وہ خود کرایہ ادا کرے۔ آپ کرایہ کی رقمِ مذکورہ سے مالک کو نہ دیں۔
(۲) آپ اپنے یہاں سعودیہ میں پونے دو سیر گیہوں کی قیمت معلوم کریں، اتنا ہی ایک روزہ کا فدیہ ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41476,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41450,پرووینڈینٹ فنڈ-اکاوَنٹ میں جمع شدہ رقم پر زکاة واجب ہے؟,زید نے نیایک پی پی ایف پبلک پرووینڈینٹ فنڈ-اکاوَنٹ کھولا ہے، اسکا مقصد انکم ٹیکس میں فائدہ اٹھانا ہے ، کیا اس میں جمع شدہ رقم پر زکاة واجب ہے؟,"<p>بسم الله الرحمن الرحيم</p><p> فتوی: 1801-1397/B=11/1433

زید کے ریٹائر ہونے کے بعد جب وہ رقم زید کے قبضہ میں آجائے گی اس کے بعد اس رقم میں زکاة واجب ہوگی، اب اس وقت یعنی رقم ملنے کے پہلے اس میں زکاة واجب نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41450,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41332,زکاة مال پر اس وقت واجب ہوتی ہے,(۱) میرے پاس کچھ نقد ، بینک بیلنس اور کچھ رقم اسٹاک مارکیٹ میں ہے(اس پر ابھی ایک سال سے زیادہ مدت نہیں ہے) (۲) اس کے علاوہ کچھ تیار مال ہیں جسے ہمارے گاہک نے قبول نہیں کیا، یہ ہماری فیکٹری میں رکھے ہیں تو کیا ہمیں اس کی بھی زکاة دینا ہوگی؟ہمارے پاس کوئی گاہک نہیں ہے جو ان سامانوں کو خریدے، اس لیے یہ میرے لیے مثل ردی مال ہیں۔ ممکن ہے کہ اگر میں اسے اپنے پاس رکھوں تو سوفیصد تو نہیں بلکہ پچاس یا ساٹھ فیصد مال بک جائے اور بقیہ مال دوسرے آرڈر میں استعمال ہوجائے تو مجھے اس پر کتنی زکاة دینا ہوگی؟براہ کرم، تھوڑی تفصیل کے ساتھ میرے پاس بھیجیں۔ (۳) فرض کریں کہ میں تقریبا ً100000 لگا کر بزنس کررہا ہوں اور دوسرے سال جب میں زکاة کا حساب لگاتاہوں تو 150000 امریکی ڈالر ہوتے ہیں تو مجھے کونسی رقم پر زکاة دینا ہوگی؟کیامیں اضافی رقم 50000 کی زکاة دو ں؟والسلام,"<p>بسم الله الرحمن الرحيم</p><p> فتوی: 1437-534/B=10/1433

(۱) (۲) زکاة مال پر اس وقت واجب ہوتی ہے، جب آدمی صاحب نصاب ہوجائے یعنی ساڑھے باون تولہ (تقریباً 613 گرام) چاندی کی مالیت کے بقدر روپے سامان تجارت اس کی ملک میں آجائیں اور اس پر سال گذرجائے اس لیے آپ کے پاس نقد بینک بیلنس آرڈر کا مال جو تیار ہے اس کی قیمت جوڑکر تمام کی زکاة ادا کردیں۔
(۳) زکاة کی ادائیگی میں سال کے اخیر وقت کی مالیت کا اعتبار ہوتا ہے، سال کے اخیر میں اگر ڈیڑھ لاکھ ڈالر آپ کے پاس ہیں تو مکمل ڈیڑھ لاکھ ڈالر کی زکاة نکالنی ہوگی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41332,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41239,سسر کو زکاۃ دینا,کیا سسر کو زکاة دینا جائز ہے جبکہ وہ مستحق زکاة ہے اور کیا جو مستحق زکاة ہے اس پر زکاة فطر ادا کرنا واجب ہے اور کیا عشر خرچہ نکال کے ادا کرنا ہے یا پوری آمدنی میں سے عشر نکالنا پڑتا ہے؟ جزاک اللہ خیراً!,"<p>بسم الله الرحمن الرحيم</p><p> فتوی: 1467-1078/D=10/1433

(۱) جائز ہے۔
(۲) سوال واضح نہیں ہے۔
(۳) جہاں واجب ہے، وہاں پیداوار سے عشر نکالا جائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41239,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41208,مسجد اور مدرسوں کو زکات دینا جایز ہے ؟,کیا مسجد اور مدرسہ کو زکات دے سکتے ہیں؟ قرآن یا کوئی صحیح حدیث کا حوالہ دیں۔ جزاک اللہ,"<p>بسم الله الرحمن الرحيم</p><p> فتوی: 1374-1376/M=9/1433

مسجد میں تو زکاة دینا جائز نہیں ہے، مدرسہ کی تعمیر اور اساتذہ وملازمین کی تنخواہوں میں بھی زکاة دینا جائز نہیں، ہاں مدرسہ میں اگر مستحق طلبہ ہوں تو طلبہ کو زکاة دے سکتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41208,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41186,بیٹے کے لیے کسی صورت میں اپنے والد کی زکاة لینا درست نہیں,ایک شخص مال ضمار کے ذریعہ صاحب نصاب ہوتاہے اور جب تک وہ مال اس کے پاس نہیں آتاہے وہ زکاة کا مستحق رہتاہے تو کیا ایسے شخص کو اپنے والد کی زکاة لینے کا حق ہے؟,"<p>بسم الله الرحمن الرحيم</p><p> فتوی: 1446-1446/M=10/1433

بیٹے کے لیے کسی صورت میں اپنے والد کی زکاة لینا درست نہیں چاہے بیٹا مستحق زکاة ہو۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41186,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41182,کیا کسی مستحق خاتون کے گیس، بجلی اور پانی کے بل خوفیا یا بتا کر ادا کرنے سے زکوت ادا ہو جاۓ گی؟,کیا میں کسی (پاکستان میں محتاج ہو اور انکم نہ ہو ) کے بلوں کی ادائیگی اپنی زکاة کی رقم سے کرسکتاہوں؟جب کہ وہ کچھ مہینوں سے کچھ کمپنیوں کا مقروض ہو بل ادا نہ کرنے کی وجہ سے؟ مصرف زکاة نمبر میں ہے کہ کسی (پاکستان میں محتاج اور مقروض ) کے قرض /لون کو ختم کرنے کے لیے زکاة دی جائے اور اس کو (مرد/عورت) قرض سے آزاد کیاجائے ، اور اس صورت حال میں مقروض نے گیس ، بجلی اور پانی کا استعمال کیا ہے بہت مہینوں تک اور اب وہ (عورت ) بل ادا نہیں کرپارہی ہے، اس طرح سے وہ کچھ کمپنیوں کی مقروض ہے۔ سوال یہ ہے کہ کیا میں خفیہ طورپر یا اعلانیہ ان بلوں کو اپنی بہن /دوست کے ذریعہ حاصل کرکے اس عورت کی طرف سے اپنے دوست کے ذریعہ بل ادا کرسکتاہوں؟تاکہ وہ پاکستان اس موسم گرما میں بینک میں لائن میں لگنے کی مشقت سے بچ جائے۔ کیا اس سے میری زکاة ادا ہوجائے گی؟,"<p>بسم الله الرحمن الرحيم</p><p> فتوی: 1298-864/H=10/1433

اس طرح بلوں کی ادائیگی کرنے سے زکاة ادا نہ ہوگی، اگر وہ مستحق زکاة ہے اور آپ اپنی زکاة اس کو دے کر مالک وقابض بنادیں پھر بعد قبضہ کرلینے کے وہ بل یا قرض کی ادائیگی میں دیدے تو اس صورت میں زکاة بھی ادا ہوجائے اور قرض وغیرہ کی ادائیگی بھی عمدہ انداز سے ہوجائے گی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41182,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41176,پلاٹوں پر زكاۃ,زکاة کی ادائیگی کے سلسلے میں مشور ہ دیں۔ میں نے درج ذیل جائداد کی کبھی زکاة نہیں دی ہے۔گاؤں میں میرا آبائی وطن ہے جہاں میری فیملی میرے والدین کے ساتھ رہتی ہے۔ شہر میں میں نے اپنی کمائی سے کئی پلاٹ خرید ے ہیں․․․․․․․(۱)نومبر 2007/ میں ایک پلاٹ خرید ا تھا اپنا مکان بنانے کے لئے۔ (۲) اپریل 2009/ میں دوسراپلاٹ خریدا مکان بنانے کی نیت سے ذاتی استعمال کے لیے ، اور اس دوسرے پلاٹ کی قیمت میں میں نے کچھ نقد اور پہلاپلاٹ دیدتھا۔ (۳)جنوری 2010/ تیسرا پلاٹ خریدا اور نیت تھی کہ اگر مارکیٹ کی قیمت بڑھی تو اس پر مکان بنا سکتاہوں کرایہ پر دینے کے لیے یا مستقبل میں اس کو بیچ دوں گا ذاتی مکان بنانے کے لیے ۔ (۴) نومبر 2011 میں چوتھا پلاخریدا اچھے علاقے میں اس نیت سے کہ دوسرے پلاٹ میں مکان بنانے کے بجائے اس پر مکان بناؤں گا اور اس مکان کی تعمیر کے لیے اس دوسرے پلاٹ کو بیچنے کا فیصلہ بھی کیا تھا۔ خراب مارکیٹ کی قیمت کی وجہ سے میں نے ابھی دوسرے پلاٹ کو فروخت نہیں کیا ہے، (۵) جنوری 2012/ میں پانچواں پلاٹ خریدا مکان بنانے کے لیے تاکہ کرایہ پر دیا جائے ۔ براہ کرم، اس بارے میں رہنمائی فرمائیں ۔,"<p>بسم الله الرحمن الرحيم</p><p> فتوی: 819-800/N=10/1433

ہرزمین وجائداد پر زکاة واجب نہیں، جو زمین وجائداد حتمی طور پر (دوٹوک) فروخت کرنے کی نیت سے خریدی جائے صرف اس پر حسب ضابطہ زکاة واجب ہوتی ہے اور وہ بھی اس وقت تک جب تک بیچنے کی نیت پختہ طریقہ پر برقرار رہے، کذا في عامة الفقہ اس لیے آپ کے پاس جتنی زمین وجائداد اور پلاٹس ہیں از روئے شرع ان میں سے کسی پر بھی زکاة واجب نہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41176,deoband,عبادات,زکاة و صدقات
31-Aug-2020,https://darulifta-deoband.com/home/ur/zakat-charity/41167,زکات کس کو دینی چاہیے,میری خالہ کے شوہر کا حال ہی میں انتقال ہوا ہے، اور انکی بیٹی کے پاس ۷۱/۲ تولا سونا ہے جس کی ابھی شادی نہیں ہوئی ہے ، انکا کہنا ہے کہ یہ سونا انکا نہیں بلکہ انکی بیٹی کا ہے ان کے پاس بھی کچھ سونا ہے ور انکے بیٹے اور بہو بھی ان کے ساتھ رہتے ہیں، بیٹے بھی اچّھا خاصہ کما لیتے ہیں ، ایک بیٹا سعودی میں ہے، بہو وَں کے پاس بھی سونا موجود ہے پر گھریلو تنازع کی وجہ سے وہ خود کو اکیلی سمجھتی ہیں ۔ میرا سوال یہ ہے کہ کیا ان کو زکات دینا جایز ہے کہ نہیں؟ اور کیا زکات دینے والے کو جسے زکات دی جارہی ہے اسے یہ بتا کر دینا ضروری ہے کہ یہ زکات کا پیسہ ہے؟,"<p>بسم الله الرحمن الرحيم</p><p> فتوی: 1418-899/L=10/1433

اگر خود آپ کی خالہ کے پاس سونے، چاندی، نقدی اور حاجت اصلیہ سے زائد اتنی مقدار میں سامان موجود نہیں ہیں جن کی مالیت ساڑھے باون تولہ (612 گرام 35 ملی گرام) کی قیمت کے بقدر نہیں ہے تو آپ ان کو زکاة کی رقم دے سکتے ہیں اور اگر اتنی مالیت ان کے پاس موجود ہے تو ان کو زکاة کی رقم دینا جائز نہ ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41167,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41149,کیا صدقہ فطر ہر ایک کہ لئے ایک ہی رقم ہے؟,کیا صدقہ فطر ہر ایک کہ لئے ایک ہی رقم ہے؟یا مالدار کے لئے ، درمیان والے کے لئے اور کم حیثیت والے کے لئے اور ہے؟ براہ کرم، قرآن و حدیث کی روشنی میں بتائیں اگر الگ الگ ہے تو اسکی وضاحت کریں۔ اللہ آپ کی کوششوں کو قبول کریں آمین۔,"<p>بسم الله الرحمن الرحيم</p><p> فتوی: 1421-904/L=10/1433

صدقہ فطر کے لیے ایک ہی رقم ہے اور صدقہٴ فطر ان لوگوں پر واجب ہے جن کے پاس سونا، چاندی، نقدی، حاجت اصلیہ سے زائد سامان اتنی مقدرا میں ہوں جن کی مالیت ساڑھے باون تولہ چاندی (تقریباً 613 گرام) کے بقدر ہو، اس سے کم مالیت والے پر صدقہ فطر واجب نہیں، واضح رہے کہ صدقہٴ فطر کی مقدار نصف صاع گندم اور ایک صاع جو یا کھجور ہے، اگر کوئی مالدار کھجور کے اعتبار سے صدقہٴ فطر نکالدے تو زیادہ بہتر ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41149,deoband,عبادات,زکاة و صدقات
01-Sep-2020,https://darulifta-deoband.com/home/ur/zakat-charity/41068,میرے پاس ۱۲۰ گرام سونا ہے، ۶ مہینے سے ، اور میں اسے بیچ کر گھر یا جگہ لینا چاہتا ہوں رہنے کے لئے ، ابھی تک تو نہیں بیچا، کیا مجھے اس کی زکاة نکالنی ہوگی؟ اگر ہاں تو کتنی؟,میرے پاس ۱۲۰ گرام سونا ہے، ۶ مہینے سے ، اور میں اسے بیچ کر گھر یا جگہ لینا چاہتا ہوں رہنے کے لئے ، ابھی تک تو نہیں بیچا، کیا مجھے اس کی زکاة نکالنی ہوگی؟ اگر ہاں تو کتنی؟,"<p>بسم الله الرحمن الرحيم</p><p> فتوی: 1334-1335/M=9/1433

سال پورا ہونے پر اس کی زکاة نکالنا واجب ہے، اگر اس سے پہلے بیچ کر رہائش کے لیے مکان خریدلیا یا گھر بنانے کی نیت سے پلاٹ خریدلیا تو زکاة ساقط ہوجائے گی، زکاة میں چالیسواں حصہ نکالا جاتا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",41068,deoband,عبادات,زکاة و صدقات
