issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/others/161195,پلاٹینم دھات کے استعمال کا حکم,کیا فرماتے ہیں علماء کرام اس مسئلہ میں کہ زید نمائش کہ نیت سے پلاٹینم (platinum) جو کہ ایک دھات ہے ، اس کی بنی ہوئی کوئی چیز مثلًاگھڑی، کلائی میں ڈالا جانے والا کڑا، وغیرہ استعمال کا شرعی حکم کیا ہے ؟ اگر زید کی نیت نمائش کی نہ ہو تو کن نیتوں کہ ساتھی یہ درست ہو سکتا ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:924-771/N=8/1439</span></p><p dir=""RTL"">
	عورت پلاٹینم کی بنی ہوئی اشیا بہ طور زینت استعمال کرسکتی ہے، اس کے لیے شرعاً جائز ہے(بہشتی زیور مدلل ۳:۶۲، مسئلہ: ۵، مطبوعہ: کتب خانہ اختری متصل مظاہر علوم سہارن پور) اور وہ شوہر کو دکھانے کی نیت بھی کرسکتی ہے؛ کیوں کہ اسلام میں عورت کو شوہر کے لیے زینت اختیار کرنے کی اجازت ہے؛ البتہ غیر مردوں کے سامنے نہ آئے۔ اور مرد کے لیے بہ طور زینت صرف چاندی کی انگوٹھی جائز ہے بہ شرطیکہ وہ ایک مثقال (ساڑھے ۴/ ماشہ، یعنی: ۴/ گرام، ۳۷۴/ ملی گرام)سے زیادہ نہ ہو؛ بلکہ اس سے کچھ کم ہو تو بہتر ہے۔ پس مرد کے لیے بہ طور نمائش پلاٹینم کا کڑا وغیرہ پہننا بہ درجہ اولی ناجائز وممنوع ہوگا۔</p><p dir=""RTL"">
	ولا یتحلی الرجل بذھب وفضة مطلقاً إلا بخاتم الخ (الدر المختار مع رد المحتار، کتاب الحظر والإباحة، فصل فی اللبس ۹: ۵۱۶، ط: مکتبة زکریا دیوبند)،ولایتختم إلا بالفضة لحصول الاستغناء بھا فیحرم بغیرھا کحجر الخ ولا یزیدہ علی مثقال(المصدر السابق ۹:۵۱۷-۵۲۰)،قولہ:”ولا یزیدہ علی مثقال“:وقیل: لا یبلغ بہ المثقال،ذخیرة۔ أقول: ویوٴیدہ نص الحدیث السابق من قولہ علیہ الصلاة والسلام:”ولا تتمہ مثقالاً“(رد المحتار)، وینبغي أن تکون فضة الخاتم المثقال ولا یزاد علیہ وقیل: لا یبلغ بہ المثقال وبہ ورد الأثر کذا فی المحیط (الفتاوی الھندیة، کتاب الکراھیة، الباب العاشر فی استعمال الذھب والفضة، ۵: ۳۳۵، ط: المطبعة الکبری الأمیریة، بولاق، مصر)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161195,deoband,متفرقات,دیگر
31-Aug-2020,https://darulifta-deoband.com/home/ur/others/161185,ملازمت کے ساتھ ساتھ کاروبار کرنا كیسا ہے؟,میں کارگو شپنگ کمپنی میں ملازمت کرتا ہوں، ملازمت کے ساتھ ساتھ اپنے ہی دفتر کے دو ساتھیوں کے ساتھ مل کر کارگو شپنگ کمپنی کا کام شروع کرنا چاہتا ہوں، جس میں ہم تینوں پارٹنر ہوں گے۔ ہم اپنی نیو کمپنی کا کام دفتری اوقات کے بعد اور اختتام ہفتہ پر کریں گے۔ لیکن ظاہر سی بات ہے جو کام ہماری کمپنی میں چل رہا ہوگا یا انہیں کسٹمرس کے ساتھ یا نئے کسٹمرس کے ساتھ کام کریں گے، ایسا کرنا شرعی طور پر جائز ہے یا نہیں؟ یہ کام اس لئے بھی شروع کرنا چاہ رہے ہیں کیونکہ ہماری کمپنی کے مالکان اکثر اپنے ملازمین کا بیک اَپ (متبادل شخص) ڈھونڈنے میں لگے رہتے ہیں اور جیسے ہی ان کو کوئی اچھا بندہ ملتا ہے یا تو پرانے ملازم کی وہ اہمیت نہیں ہوتی یا حالات ایسے پیدا ہو جاتے ہیں کہ انہیں ملازمت چھوڑ کر جانا پڑتا ہے۔ اس لئے اپنی فیملی کے تحفظ کے لئے یہ کام کرنا چاہتا ہوں کہ آگے مسئلہ نہ ہو، ایسا کرنا شرعی طور پر جائز ہے یا نہیں؟ جزاک اللہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1062-1126/L=10/1439</span></p><p dir=""RTL"">
	دفتری اوقات میں اپنی پوری ذمہ داری ادا کرنے کے بعد خارجی اوقات میں آپ اپنی کمپنی کے متعلق کام کرسکتے ہیں، البتہ آپ جس کمپنی میں کام کرتے ہیں اس کمپنی میں اگر کوئی کسٹمر بھاوٴ تاو کرے تو آپ کے لئے اس کو اپنی ذاتی کمپنی سے معاملہ کرنے کی دعوت ناجائز ہوگا اور یہ ایک طرح کی خیانت ہوگی۔</p><p dir=""RTL"">
	مستفاد: وکرہ السوم علی سوم غیرہ<span dir=""LTR""></span>ولو ذمیا أو مستأمنا (وفی الشامی) وکذا البیع علی بیع غیرہ<span dir=""LTR""></span>․․․․․ وفي الصحیحین أیضاً : لابیع الرجل علی بیع أخیہ ولا یحطب علی خطبة أخیہ إلا أن یأذن لہ۔ (شامی: ۷/۳۰۵، باب البیع الفاسد ، ط: زکریا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161185,deoband,متفرقات,دیگر
31-Aug-2020,https://darulifta-deoband.com/home/ur/others/161172,عورتوں کی دینی تعلیم کے لئے مدرسہ بنانا کیسا ہے ؟,صدر مفتی صاحب دامت برکاتہم، میرا سوال یہ کہ عورتوں کیلئے مدرسہ بنانا کیسا ہے ؟ جیساکہ مردوں کیلئے مدرسہ ہے ، مردوں مدرسہ میں پڑھتے ہیں، اعمال کرتے ہیں، ہر وقت مدرسہ میں رھتے ہیں، مدرسہ میں ہی کھاتے ہیں اور پیتے ہیں، اسی طرح عورتوں کیلئے بھی مردوں کے مانند مدرسہ کرنا جہاں عورتوں پڑھے گا، رھے گا، اور دوسرا اعمال بھی کریگا،یہ کیسا ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:870-757/D=8/1439</span></p><p dir=""RTL"">
	بقدر ضرورت علم دین عورتوں کو بھی سیکھنا ضروری ہے، اگر گھر میں پڑھانے والی کوئی دین دار خاتون مل جائے جو ناظرہ قرآن پاک کے ساتھ کچھ سورتوں کا حفظ کرادے اور تعلیم الاسلام دینی تعلیم کے رسالے اور بہشتی زیور پڑھادے پھر اگر بسہولت میسر ہوجائے تو ترجمہ قرآن شریف اور ریاض الصالحین اردو پڑھادے۔</p><p dir=""RTL"">
	لیکن کوئی خاتون اگر ایسی میسر نہ ہو تو مجبوری میں لڑکیوں کا مدرسہ جہاں پڑھانے والی خواتین ہوں قائم کیا جاسکتا ہے، لڑکیاں محرم کے ساتھ (یا بہت محتاط طریقہ پر جب کہ کسی فتنہ کا اندیشہ نہ ہو) پڑھنے جائیں اور گھر واپس آجائیں مردوں سے اختلاط نہ ہو اور پردہ کا پورا اہتمام رہے تو ایسے مدرسے قائم کرنے کی گنجائش ہے، اقامتی ادارہ بدون سخت مجبوری کے قائم نہ کیا جائے اور قائم ہو تو پورے طور چوکنا اور محتاط رہنے کی ضرورت ہے کہ کسی فتنے کا دروازہ نہ کھلے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161172,deoband,متفرقات,دیگر
31-Aug-2020,https://darulifta-deoband.com/home/ur/others/161146,کیا اپنے مسلک پر رہ کر آپسی اختلاف ختم نہیں ہوسکتے؟,جناب مفتی صاحب میں آپ سے یہ جاننا چاہتا ہوں کہ کیا اپنے مسلک پر ہو کر آپسی اختلاف کو ختم نہیں کیا جاسکتا جیسے میں دیوبندی ہوکر کسی بریلوی کے پیچھے نماز ادا کرو اور کوئی بریلوی دیوبندی کے پیچھے نماز ادا کر لے یا اور بھی مختلف چیزیں ہیں جن پر اختلاف کو مٹایا جا سکتا ہے قرآن اور حدیث کی روشنی میں جواب ملاحظہ فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:911-786/N=8/1439</span></p><p dir=""RTL"">
	اہل حق یعنی: اہل السنة والجماعة کا گمراہ فرقوں سے جو اختلاف ہے، وہ خاندانی یا برادری وغیرہ والا نہیں ہے، وہ صرف ان کے غلط عقائد ونظریات کی وجہ سے ہے، پس وہ جب تک اپنے غلط عقائد ونظریات پر باقی رہتے ہیں، ان سے اتفاق کیسے کیا جاسکتا ہے؟ اختلاف ختم کرنے والا کا واحد راستہ یہی ہے کہ وہ قرآن وسنت کی روشنی میں اپنے غلط عقائد ونظریات ترک کریں اور اہل السنة والجماعة کے عقائد ونظریات پر آئیں جو قرآن وسنت سے بہ طریق صحیح ثابت ہیں اور صحابہ<span dir=""LTR""></span>وتابعین وغیرہم کے دور سے چلے آرہے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161146,deoband,متفرقات,دیگر
31-Aug-2020,https://darulifta-deoband.com/home/ur/others/161143,ناجائز کمائی والے کی دعوت میں شرکت کرلی تو اب کیا کرے؟,میرا سوال یہ ہے کہ میں دو ایسے شخص کے بیٹے اور بیٹی کی شادی میں گیا جس میں سے ایک شخص کے والد بیاج کا کام کرتاہے ، یہ میں نے سنا ہے اور دوسروں کو پیسہ دیتے ہوئے دیکھا ہے ، لیکن میں یہ نہیں کہہ سکتا کہ وہ بیاج کے تھے یا نہیں،مگر زیادہ تر لوگ یہی کہتے ہیں کہ یہ شخص بیاج کا کام کرتاہے ، دوسرا شخص غنڈہ تھا شرابی تھا، اور مارا گیا وہ ، لیکن اس کی اولاد بھی اچھا کام نہیں کرتی، ڈش ٹی وی کیبل کاکام کرتاہے اور ان دونوں کی آپس میں شادی ہوئی تو میں اپنے دوستوں کے ساتھ شادی میں گیا ، ان سب باتوں کا علم ہوتے ہوئے میں ان کا کھانا یالیکن دل راضی نہیں تھا، بہت برا لگ رہاتھا، مجھ سے زیادہ کچھ کھایا نہیں گیا ، مگر میں نے ٹھیک ٹھاک کھایا ، میں کیا کروں؟ میرا دل ملامت کررہاہے خود پر ،میں کھانا تو نہیں چاہتا تھا لیکن میں نے سوچا جو میرے ساتھ دوست آئے ہیں ان کو برا لگے گا ، اس لیے میں نے یہ سوچ کر اور کھالیا اور اللہ ناراض کرلیا ، میری سمجھ میں نہیں آرہا ہے کہ کیا کروں؟ بس میرا دل خود پر رو رہا ہے۔ میری آپ سے دردمندانہ عاجزی سے درخواست ہے کہ آپ مجھے بتائیں کہ میرا گناہ کیسے معاف ہوگا؟ اور میں حرام سے کیسے بچاؤں گا خود کو سکون کیسے دوں؟ میں رو رہاہوں، اللہ معاف کرے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1267-243T/SN=1/1440</span></p><p dir=""RTL"">
	شادی کی دعوت میں کھانے کا نظم جس کے پیسے سے ہوا ہے، اگر آپ کے غالب گمان کے مطابق اس کی غالب آمدنی ناجائز اور حرام ہے تو پھر صورت مسئولہ میں آپ کے لئے شرکت کرنا جائز نہ تھا، بہرحال جب آپ نے شرکت کرکے کھانا کھالیا تو اب اس کا حل یہ ہے کہ توبہ و استغفار کریں اور جو کچھ کھانا کھایا تخمینہ کرکے اس کی قیمت کسی بہانے سے صاحب دعوت کو دیدیں، اگر سچے دل سے توبہ کریں گے تو ان شاء اللہ گناہ معاف ہو جائے گا، لہٰذا آپ پریشان نہ ہوں، بس آئندہ احتیاط کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161143,deoband,متفرقات,دیگر
01-Sep-2020,https://darulifta-deoband.com/home/ur/others/161134,جاندار کی ویڈیو گرافی كا حكم؟,کیا فرماتے ہیں مفتیان کرام اس مسئلہ کے بارے میں کہ ہم نے ایک کمپنی کا ایک سافٹ ویئر خریدا ہے ۔جس میں ایڈ (شامل)ہونے کے لیے 2500 روپے فیس لی جاتی ہے ۔پھر اپنے اس گاہک سے ویڈیو دیکھنے کا کام لیا جاتا ہے ۔جس کی تفصیل یہ ہے کہ کچھ لوگ اپنی کمپنی کی تشہیر بطور اشتہارات کرتے ہیں۔جس کا طریقہ یہ ہوتا ہے کہ کمپنی میں جو کام ہوتا ہے یا جو خاص چیز تیار کی جاتی ہے اس کی کچھ دیر کی ویڈیو بنا لی جاتی ہے ۔اور وہ ویڈیو اشتہار کے طور پر استعمال ہوتی ہے ۔اب اس ویڈیو کو ہماری کمپنی لے لیتی ہے اوراسے لوگوں تک پہنچاتی ہے ۔اب جو لوگ اس ویڈیو کو دیکھتے ہیں انہیں فی ویڈیو کے حساب سے پیسے دیے جاتے ہیں ۔اور ہر ویڈیو کو دیکھنے کے پیسے مختص ہوتے ہیں۔کسٹمر کو کسی قسم کی جہالت میں نہیں رکھا جاتا۔اور یہ پیسے ہم نے پہلے ہی اشتہار والی کمپنی سے وصول کیے ہوتے ہیں۔ تو کسٹمر جتنے زیادہ اشتہارات دیکھتا ہے اسے اتنی زیادہ آمدنی دی جاتی ہے ۔ اب اس حساب سے ہمارے پاس اشتہارات بہت زیادہ ہوتے ہیں اور لوگ بہت کم۔اور ہمارے پاس اتنا ٹائم بھی نہیں ہوتا کہ ہم ایک ایک کے پاس جا کر اسے اپنی کمپنی کا کام سمجھا ئیں اور اسے اپنی کمپنی کے ساتھ منسلک کر لیں۔اس کمی کو پورا کرنے کے لیے ہم اپنے کسٹمر(گاہک) کو یہ کہتے ہیں کہ اگر تم ہماری اس کمپنی میں کسی کو ایڈ(منسلک) کرو گے تو ہم تمہیں کچھ اضافی رقم بھی دیں گے ۔تو یہ گاہک اب جتنے لوگ ہماری کمپنی میں شامل کروائے گا اور وہ کام بھی کرتے رہیں گے تو اس لانے والے کو بونس کی شکل میں پیسے ملتے رہیں گے نئے آنے والوں کی آمدنی میں کمی کیے بغیر۔یاد رہے کہ یہ اضافی بونس اس آمدنی کے علاوہ ہے جو ہماری طرف سے کسٹمر کو دی جاتی ہے ۔یعنی کہ بونس کو تنخواہ کا حصہ نہیں بنایا جاتا۔ اور یہ بھی واضح کرتا چلوں کہ اس میں کام کرنے کے لیے الگ الگ آپشن ہیں۔مثلاً کسٹمر سے پوچھا جاتا ہے کہ تم صرف کام کرنا چاہتے ہو یا کام کے ساتھ ساتھ ہمیں کسٹمر بھی لا کر دو گے ۔تو اگر وہ صرف کام والے آپشن کا استعمال کرتا ہے تو وہ صرف کام کرے گا۔کسٹمر لانے کا بونس وہ نہیں لے سکتا۔اگر وہ کام کے ساتھ ساتھ کسٹمر لانے کے آپشن کا انتخاب کرے گا تو وہ کسٹمر لانے کی صورت میں اضافی بونس کا حقدار بھی ہوگا۔اور اب اس کے لیے یہ شرط بھی ہوگی کہ اگر کسٹمر ایک مہینے تک نہیں لا کر دیتا تو اسے کمپنی کے ساتھ اٹیچ رہنے کے لیے کچھ اضافی فیس بھی جمع کروانی ہوگی ۔اگر وہ جمع نہیں کرواتا تو اسے یا تو نکال دیا جائے گا یا اسے صرف کام کرنے کے آپشن میں ڈال دیا جائے گا۔ اب آپ ہماری رہنمائی کریں کہ اس کام میں کون سا ایسا کام ہے یا کون سی ایسی شرط ہے جو شریعت کے اصولوں کے متصادم ہے ۔ہم پوری کوشش کریں گے کہ ہم اس کام کو شریعت مطہرہ کے مطابق چلا سکیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1102-105T/L=9/1439</span></p><p dir=""RTL"">
	اس کام کی بنا ہی ویڈیو گرافی اور ویڈیو بینی پر ہے ،اورجاندار کی ویڈیو گرافی اسلام میں ناجائز ہے ،اسی طرح ویڈیو دیکھنا خود ایک مکروہ عمل ہے اور اگر اس میں عورتوں کی تصاویر ہوں یا دیگر خرافات ہوں تو اس کی قباحت مزید بڑھ جاتی ہے ،اگر اس کے علاوہ کوئی اور طریقہ اس کا ہوسکتا ہو تو اس کی وضاحت کرکے سوال کرلیا جائے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161134,deoband,متفرقات,دیگر
31-Aug-2020,https://darulifta-deoband.com/home/ur/others/161131,كیا بات تھی گر ہوتے مسلمان بھی ایك؟,منفعت ایک ہے اس قوم کی، نقصان بھی ایک#ایک ہی سب کا نبی (صلی اللہ علیہ وسلم)، دین بھی، امام بھی ایک# حرم پاک بھی، اللہ بھی، قرآن بھی ایک#کچھ بڑی بات تھی ہوتے جو مسلمان بھی ایک#فرقہ بندی ہے کہیں، اور کہیں ذاتیں ہیں# کیا زمانے میں پنپنے کی یہی باتیں ہیں؟ #خوف ہوتا ہے شیطان کو بھی آج کے مسلمان کو دیکھ کر# نماز بھی پڑھتا ہے تو مسجد کا نام دیکھ کر# مسلمانوں کے ہر فرقے نے ایک دوسرے کو کافر کہا۔ ایک کافر ہی ہے جو اس نے ہم سب کو مسلمان کہا: (کیا امت ایک نہیں ہوسکتی جب کہ کفار ہر طرف سے مسلمان کو گھیرے ہوئے ہیں اور اسلام کو ختم کرنے کی ناپاک کوشش میں لگے ہوئے ہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:988-862/H=8/1439</span></p><p dir=""RTL"">
	معلوم نہیں کہ ایک ہونے سے مراد آپ کی یا شاعر صاحب کی کیا ہے؟ واضح رہے کہ امت میں دو قسم کے اختلاف ہوئے ہیں (الف) اجتہادی مسائل میں اختلاف (ب) نظریاتی (عقائدکا) اختلاف۔</p><p dir=""RTL"">
	پہلی قسم کا اختلاف وہ ہے کہ اجتہادی مسائل میں حضرات صحابہٴ کرام رضی اللہ عنہم اجمعین نیز تابعین وائمہٴ مجتہدین رحمہم اللہ تعالیٰ رحمة واسعہ میں ہوا جو اب حنفی شافعی مالکی حنبلی اختلاف کے نام سے مشہور ہے، یہ اختلاف مذموم نہیں بلکہ محمود اور سراسر رحمت ہے اور اس اختلاف کی مثال ایسی ہے جیسا کہ ایک پھل دار سایہ دار درخت کی چند شاخوں کا اختلاف ہوتا ہے ایسے اجتہادی مسائل میں اختلاف کرنے والے سب حضرات باوجود اختلاف کے سب کے سب ایک ہی ہیں، جس کا ظہور حرمین شریفین زادہما اللہ شرفا وکرامة وہیبة میں ماشاء اللہ خوب ہوتا ہے کہ ایک امام کی اقتداء میں حنفی شافعی مالکی حنبلی سب نمازیں اداء کرتے ہیں اور ادائے صلاة میں سرپھٹول کی نوبت آپس میں کبھی نہیں آتی البتہ دوسری قسم کا جو نظریاتی اختلاف ہے جس کا حاصل یہ ہے کہ اہل سنت والجماعت کے جو عقائد قرآن وحدیث کے ٹھوس دلائل سے ثابت ہیں ان سے ہٹ کر نظریات قائم کرنا ان جیسے نظریاتی اختلاف سے متعلق جو بھی حضرت نبی اکرم صلی اللہ تعالی علیہ وسلم نے پیشین گوئی فرمائی تھی اور ان اختلافات میں حق وباطل کو جانچنے کے لیے معیار بھی مقرر فرمادیا تھا غالباً آپ کے ذہن میں ان ہی نظریاتی اختلاف کا نقشہ ہے کہ جس میں مسلمانوں کو ایک ہونے کا جذبہ کارفرما ہے اس سلسلہ میں عرض ہے کہ اگر ایسا ہی ہے تو ایک ہونے کے لیے کچھ اصول وضوابط ہدایات آپ کے ذہن میں ہوں تو ان کو تفصیل سے لکھئے ، ایک کتاب ”الاعتدال فی مراتب الرجال المعروف بہ اسلامی سیاست“ (اردو) ہے اس کا مطالعہ کرلیں بلکہ بغور کئی مرتبہ ملاحظہ فرمالیں تو ان شاء اللہ بیحد فائدہ ہوگا پھر کچھ معلوم کرنے کی ضرورت سمجھیں تو لکھیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161131,deoband,متفرقات,دیگر
01-Sep-2020,https://darulifta-deoband.com/home/ur/others/161114,مسجد میں ویڈیوگرافی کرانا کیسا ہے ؟,کیا کہتے ہیں مفتیان کرام جب کوئی عالم یا شیخِ کامل مسجد کے اندر یا اپنے خانقاہوں میں اپنے تقاریر کی ویڈیوگرافی کرائے اور اسے یوٹیوب پے نشر کرے ۔ کیا مسجدوں میں یا خانقاہوں میں یا جلسوں میں ویڈیو بنوانا درست ہے ۔ ان سے سوال کرنے پے وہ کہتے ہیں کی شوسل میڈیا کے ذریعے لوگوں تک بات پہونچانا آسان ہے اس لیے یہ جائز ہے ، تو کیا اس صورت میں یہ جائز ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:871-755/D=8/1439</span></p><p dir=""RTL"">
	فوٹو کھینچنا کھنچوانا ناجائز ہے حدیث میں ہے اشد الناس عذابًا یوم القیامة المصورون کہ قیامت کے دن سب سے زیادہ عذاب تصویر کھینچنے والوں کو ہوگا، ویڈیو گرافی میں تصویر کشی پورے طور پر پائی جاتی ہے اور ویڈیو فلم میں محفوظ بھی رہتی ہے لہٰذا یہ عمل بھی ناجائز اور گناہ ہے۔ یہ عمل خواہ عام مسلمان کرے یا خواص کریں خانقاہ کے مشائخ کریں سب کے لیے ناجائز اور گنا ہ ہے۔ حصول علم کے جو مبارک اور متوارث طریقے ہیں انھیں ہی اختیار کرنا چاہیے مثلاً صحیح عقیدہ کی کتابیں پڑھنا علماء کرام کے مواعظ اور تقریریں سننا ان سے دوسرے طریقے پر استفادہ کرنا بزرگوں کی صحبت سے فیضیاب ہونا نیز دین پہنچانے کے بہت سے صحیح ذرائع موجود ہیں انہیں اپنانا چاہیے، بغیر تصویر کے آڈیو کے ذریعہ بھی بات پہنچائی جاسکتی ہے، تفصیل کے لیے امداد الفتاوی عنوان ”فوٹو کو آئینہ پر قیاس کرنا غلط ہے“ ج۴ص۲۵۳، رسالہ تصحیح العلم فی تقبیح الفلم ج۴ص۲۵۸۔ کا مطالعہ کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161114,deoband,متفرقات,دیگر
31-Aug-2020,https://darulifta-deoband.com/home/ur/others/161104,ٹی وی پر علمائے کے بیانات دیکھنا؟,پہلے ٹی وی پر ناچ گانے ، جھوٹے ڈرامے وغیرہ آتے تھے ... اس لئے ہم نے ٹی وی کو گھر سے نکال دیا تھا... مگر آج کل بڑے بڑے علماء کرام کے بیانات بھی آتے ہیں... اب گھر والے علماء کرام کے بیانات دیکھنے کے بہانے ٹی وی لانے کو کہہ رہے ہیں... کیا میں علمائے کرام کے بیانات دیکھنے کے لئے گھر پر ٹی وی لاسکتا ہوں ؟ مجھے ایک عالم صاحب نے بتایا کہ علمائے کرام کا ٹی وی ، واٹسیپ، یوٹوب وغیرہ پر بیانات دینا صحیح نہیں ہے ... ان کا کہنا ہے کہ اس سے تصویر کشی کا گناہ ہوتا ہے اور ان علماء کرام کو نامحرم عورتیں بھی دیکھتی ہیں اور شریعت میں کسی نامحرم کو دیکھنا ناجائز ہے ... ان عالم صاحب کی بات کہاں تک درست ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1090-992/L=9/1439</span></p><p dir=""RTL"">
	آپ نے ٹی وی کو گھر سے نکال کر اچھا کیا ،آپ گھر والوں کی باتوں کے چکر میں ہرگز نہ پڑیں،ٹی وی پر علماء کے بیانات دیکھنا بھی کراہت سے خالی نہیں۔ قال في أحکام القرآن: قولہ ”قُلْ لِّلْمُوٴْمِنَاتِ یَغْضُضْنَ مِنْ اَبْصَارِہِنَّ“ قال ابن کثیر من أي عما حرم اللّٰہ علیھن من النظر إلی غیر أزواجہن ولہٰذا ذہب کثیر من العلماء إلی أنہ لا یجوز للمرأة النظر إلی الرجال الأجانب بشہوة ولا بغیر شہوة أصلاً، واحتج کثیر منہم بما رواہ أبواداوٴد والترمذي من حدیث الزہري عن نبہان مولی أم سلمة رضي اللہ عنہا أنہ حدثہ أن أم سلمة رضي اللہ عنہا حدثتہ ”أنہا کانت عند رسول اللّہ صلی اللہ علیہ وسلم ومیمونة قالت فبینما نحن عندہ أقبل ابن أم مکتوم فدخل علیہ وذلک بعد ما أمرنا بالحجاب فقال رسول اللہ صلی اللہ علیہ وسلم احتجبا منہ فقلت یا رسول اللہ ألیس ہو أعمی لا یبصرنا ولا یعرفنا فقال رسول اللہ صلی اللہ علیہ وسلم أو عمیاوان أنتما أو لستما تبصرانہ“ (احکام القرآن: ۳/۴۲۲)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161104,deoband,متفرقات,دیگر
31-Aug-2020,https://darulifta-deoband.com/home/ur/others/161103,میں جو کام شروع کرتا ہوں ہر کام میں ناکامی ہوتی ہے، کیا اس کا تعلق جادو سے ہے؟,میں جو کام شروع کرتا ہوں ہر کام میں ناکامی حائل ہوتی ہے، کیا اس کا تعلق جادو سے ہے؟ یا کوئی ایسا عمل بتائیں جو میرے کاروبار میں اللہ کامیابی دے۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:907-736/B=8/1439</span></p><p dir=""RTL"">
	یہ سب اللہ کی طرف سے مقدر ہے اسے جادو سمجھنا وہم ہے۔ آپ صبح وشام یہ دعا ۱۰۰-۱۰۰مرتبہ پڑھ لیا کریں۔ اللَّہُمَّ اکْفِنِی بِحَلَالِکَ عَنْ حَرَامِکَ، وَأَغْنِنِی بِفَضْلِکَ عَمَّنْ سِوَاکَ اور ہرفرض نماز کے بعد ۱۰۰مرتبہ بسم اللہ الرحمن الرحیم پڑھ لیا کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161103,deoband,متفرقات,دیگر
01-Sep-2020,https://darulifta-deoband.com/home/ur/others/161101,خواب میں میں نے یہ دیکھا کہ پانی سے اچھل اچھل کر بڑی بڑی مچھلیاں میرے پاس آکر گر رہی ہیں، اس خواب کی کیا تعبیر ہے؟,حضرت، خواب میں میں نے یہ دیکھا کہ پانی سے اچھل اچھل کر بڑی بڑی مچھلیاں میرے پاس آکر گر رہی ہیں، اس خواب کی کیا تعبیر ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:906-735/B=8/1439</span></p><p dir=""RTL"">
	اس خواب میں اشارہ ہے کہ آپ کو مال ودولت خوب ملے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161101,deoband,متفرقات,دیگر
01-Sep-2020,https://darulifta-deoband.com/home/ur/others/161074,میوچل فنڈ میں سرمایہ کاری کا حکم,میوچل فنڈ میں پیسہ لگانا کیسا ہے؟ اس کاطریقہ یہ ہے کہ میوچل فنڈ میں ہم پیسہ میوچل فنڈ کمپنی کو دیتے ہیں جو ہمارے پیسوں کو شیئر مارکیٹ میں لگاتی ہے اپنی مرضی سے۔ ہم کمپنی کو اختیار دیتے ہیں کہ وہ ہمارے پیسوں سے کسی بھی کمپنی کا شیئر خرید سکتے ہیں جس میں کبھی نفع ہوتا ہے کبھی نقصان، جو ہم کو ہمارے اکاوٴنٹ میں دکھتا ہے۔ یہ سارا انویسٹمنٹ فنڈ منیجر کرایا ہے۔ میوچل فنڈ میں لگا ہوا پیسہ فنڈ منیجر کئی کمپنیوں میں شیئر خرید کر انویسٹ کرتا ہے جس سے زیادہ نقصان کا خطرہ کم ہو جاتا ہے کیونکہ کچھ شیئر نفع دیتے ہیں کچھ نقصان، ہمارا پیسہ کئی کمپنیوں میں لگا ہے اور کتنا فیصد لگا ہے یہ ہم میوچل فنڈ کی ماہانہ رپورٹ میں ویب سائٹ پر دیکھ سکتے ہیں۔ میرا سوال ہے کہ: (۱) کیا ایسے میوچل فنڈ میں پیسہ لگا سکتے ہیں؟ جو ہمارا پیسہ صرف حلال کمپنی میں لگاتی ہے کیونکہ کچھ میوچل فنڈ سیکٹرل ہے جیسے ٹرانسپورٹیشن فنڈ (نقل و حمل فند) جس میں فنڈ منیجر پیسہ صرف گاڑیوں کی کمپنی میں لگاتا ہے جو کہ حلال ہے۔ (۲) کچھ میوچل فنڈ سیکٹرل نہیں ہوتے بلکہ وہ جائز کمپنی کے ساتھ بینک کے شیئر میں بھی پیسہ لگاتے ہیں، ان کا کیا حکم ہے؟ (۳) کچھ میوچل فنڈ ایسے بھی ہیں جن میں انویسٹمنٹ پر انکم ٹیکس میں کمی ہوتی ہے لیکن وہ ہمارا کچھ پیسہ بینک وغیرہ کے شیئر میں لگاتے ہیں جس کو ہم اسٹیٹمنٹ سے معلوم کرسکتے ہیں کہ کتنے فیصد ہمارے پیسے کا بینک میں لگا ہے، تو کیا انکم ٹیکس بچانے کے لئے ایسے میوچل فنڈ س میں پیسہ لگا سکتے ہیں؟ اور نفع جو ہوگا وہ حلال ہوگا یا حرام؟ ساتھ میں تطہیر کا کیا طریقہ ہوگا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:888-750/N=8/1439</span></p><p dir=""RTL"">
	(۱): کسی بھی کمپنی یا ادارے میں سرمایہ کاری کرنا اس وقت جائز ہوتا ہے جب تحقیق سے معلوم ہوجائے کہ کمپنی یا ادارے کا کاروبار اور اس میں سرمایہ کاری کا طریقہ شریعت کے مطابق ہے؛ اس لیے جس میوچل فنڈ میں فنڈ منیجر حلال کمپنی میں پیسہ لگاتا ہے، اس میں پیسہ لگانے کا طریقہ اور اس کے اصول وضوابط کیا ہوتے ہیں؟ نفع ونقصان کی تقسیم کس طرح ہوتی ہے؟ اور سرمایہ کار کو تمام تفصیلات جاننے اور معلوم کرنے کے لیے کیا طریقہ اختیار کرنا ہوتا ہے ؟ تمام باتیں وضاحت کے ساتھ لکھیں، اس کے بعد إن شاء اللہ اصل سوال کا جواب دیا جائے گا۔</p><p dir=""RTL"">
	(۲): جن میوچل فنڈس میں پیسہ بینک کے شیئرمیں بھی لگایا جاتا ہے، ان میں سرمایہ کاری جائز نہیں؛ کیوں کہ بینک کا بنیادی کاروبار سودی لین دین کا ہوتا ہے۔</p><p dir=""RTL"">
	وھو-شراء الأسھم البنک الربوي- حرام؛لأن نشاطہ الأساسي محرم فلا یجوز تداول أسھمہ بیعاً وشراء (فقہ البیوع ص ۱۰۶۱، ط:مکتبة معارف القرآن کراتشي)،نیز فقہی مقالات (۱: ۱۴۴، مطبوعہ: زم زم بک ڈپو،دیوبند) دیکھیں۔</p><p dir=""RTL"">
	(۳): اس سوال کے جواب کے لیے بھی نمبر ایک میں ذکر کردہ وضاحت طلب امور کی وضاحت ضروری ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161074,deoband,متفرقات,دیگر
01-Sep-2020,https://darulifta-deoband.com/home/ur/others/161073,گھریلو پریشانی کا حل,بیوی کو اپنے سسرال میں اگر کوئی پریشانی ہے تو سب سے پہلے وہ اس پریشانی کا ذکر کس سے کر سکتی ہے ؟ اگر وہ پریشانی وہ اپنے خاوند سے ذکر کرتی ہے اور خاوند اس مسئلے کو حل کرنے کیلئے گھر میں اس پریشانی کا ذکر کرتا ہے تو کیا بیوی کا اپنے خاوند کو پریشانی کا ذکر کرنا شوہر کہ کان بھرنے میں شمار ہوگا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1013-915/H=9/1439</span></p><p dir=""RTL"">
	شوہر اور ساس سسر کے ادب واحترام کا پورا لحاظ رکھ کر حکمت کے ساتھ مناسب موقعہ سے اپنی واقعی پریشانی کا دیانت داری کے ساتھ شوہر سے اظہار کردے تاکہ وہ اس پریشانی کا ازالہ کردے اُس میں کچھ حرج نہیں، البتہ قابل تحمل چھوٹی چھوٹی گھریلو باتوں سے متأثر ہوکر خاوند سے شکایتیں کرنے کی عادت بنالینا معاشرت کی تباہی کا موجب ہے، بہشتی زیور میں بہ سلسلہٴ حسن معاشرت بیوی کو جو ہدایات لکھی ہیں ان کو بار بار پڑھتے رہنا بلکہ بغور مطالعہ کرتے رہنا چاہیے اس سے ان شاء اللہ گھریلو پریشانیوں کے حل کرنے کرانے میں بے حد فائدہ ہوگا بلکہ پوری کتاب ہی سب کے لیے حرزِ جان بنانے کے لائق ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161073,deoband,متفرقات,دیگر
01-Sep-2020,https://darulifta-deoband.com/home/ur/others/161068,شئ مرہون سے فائدہ اٹھانا؟,مجھ کویہ پوچھنا ہے کہ ایک شخص نے کسی سے ایک لاکھ روپیہ لیا اور اس کے بدلے اپنی زمین اس کو یہ کہہ کردی کہ تم اس میں درخت لگا لو جب وہ درخت تیار ہوجائیں گے تو اس پرجو لاگت آئی ہے اسے تم نکال لینا پھر پچیس پرسینٹ ہم کودیکربقیہ تم لے لینا، توکیا یہ معاملہ کرنا درست ہے ؟ اور یہ معاملہ شرعاکس زمرے میں آئے گا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:963-888/M=9/1439</span></p><p dir=""RTL"">
	اگر صورت مسئلہ یہ ہے کہ ایک شخص نے کسی سے ایک لاکھ روپیہ قرض لیا اور اس کے بدلے اپنی زمین گروی رکھی اور اس سے یہ کہا کہ جب تک میں تمھارا قرض ادا نہ کروں تب تک تم اس سے فائدہ اٹھاوٴ اس طور پر کہ تم اس میں درخت لگاوٴ جب درخت تیار ہوجائیں تو اسے فروخت کرکے اپنی لاگت پہلے اس میں سے نکال لو اور پھر منافع میں سے ۲۵پرسینٹ مجھے دے کر بقیہ ۷۵پرسینٹ منافع تم رکھ لو، اگر اسی طرح معاملہ طے ہوا ہے تو یہ ناجائز ہے شئ مرہون سے فائدہ اٹھانا درست نہیں یہ سودی معاملہ ہے کیوں کہ قرض کے بدلے نفع کھینچنا ربا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161068,deoband,متفرقات,دیگر
01-Sep-2020,https://darulifta-deoband.com/home/ur/others/161047,سگریٹ پینا کیسا ہے؟,محترم میری عمر ۳۸ سال ہے ، ایک عرصے سے میں کثرت سے سگریٹ نوشی میں مبتلا ہوں، سب نقصانات جانتے ہؤئے بھی لاکھ کوششوں کے باوجود میں اس بری لت کو چھوڑ نہیں پا رہا ہوں، اس تعلق سے میرے دو سوالات ہیں. برائے مہربانی رہنمائی فرمائیں کہ (۱) کیا سگریٹ نوشی اسلام میں حرام ہے ؟ (جبکہ میں نے کہیں پڑھا تھا کہ اگر اعتقاف میں بھی بیٹھے ہوں اور اگر پان بیڑی سگریٹ کی لت ہے تو اس کی گنجائش ہے کہ وہ مسجد کے کسی کونے یا مسجد سے لگ کر باہر جا کر اس لت کو پوری کر سکتا ہے ؟ کیونکہ یہ سب مکمل طور پر حرام کے زمرے میں نہیں آتے .) (۲) اگر سگریٹ نوشی حرام ہے تو پھر کیا مجھ سے لگاتار حرام کام کرنے کی وجہ سے کفر ہوگیا ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1020-910/H=8/1439</span></p><p dir=""RTL"">
	اگر کسی سگریٹ میں اس قسم کا تمباکو ہو کہ جس سے اعضاء رئیسہ دل و دماغ وغیرہ کو سخت نقصان پہونچتا ہو تو اس کا پینا ناجائز اور سخت مکروہ ہے اگر ایسا نہ ہو تو بھی اس کا ترک بہرحال احوط و بہتر ہے فتاویٰ محمودیہ میں ہے (سگریٹ پینا) ”بلا ضرورت (شوقیہ) پینا مکروہ ہے بغیر منہ صاف کئے ہوئے مسجد میں جانا جس کی بدبو سے دوسروں کو اذیت پہونچے منع ہے“ اھ صفحہ: ۳۸۹/ ۱۸ (دارالمعارف دیوبند)۔ حرام یا کفر ہونے کا حکم جو آپ نے سمجھا ہے وہ درست نہیں اگر پختہ عزم کرلیں کہ آئندہ سگریٹ نہ پیئونگا تو امید ہے کہ اس بری لت سے نجات مل جائے گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161047,deoband,متفرقات,دیگر
31-Aug-2020,https://darulifta-deoband.com/home/ur/others/161039,میری بیوی غصہ بہت کرتی ہے اور غصہ میں اول فول بھی بکتی ہے تو ہمیں کیا کرنا چاہیے,"میں اپنی بیوی اور دو بچوں کے ساتھ رہتانوکری کرتا ہوں جبکہ میری بیوی گھر پر چھوٹے بچوں کو ٹیوشن پڑھاتی ہے ،میری بیوی الحمداللہ نہایت محنتی بہت سمجھدار نیک اور نماز روزے کی پابند ہے ، خدمت گزار بھی بہت ہے ، حالانکہ بہت ہمت والی بھی ہے لیکن short tempered بہت ہے ۔ بہت جلد اس کو غصہ آتا ہے ، یہ معاملہ اس کا سب کے ساتھ رہتا ہے چاہے پہر وہ بچے ہوں میں ہوں گھر کے کوئی اور لوگ ہوں یا پھر اس کے ہی والد والدہ یا بھائی ہوں.جہاں اس کے حساب سے لگا کہ کچھ غلط ہورہا ہے وہیں وہ اول فول کہنے لگتی ہے ۔مصلحتا""کسی کام کو کرنا یا بڑوں کے سامنے خاموش رہنا اسے نہیں آتا۔ میری اولادیں ماشا اللہ ۱۰ سال کی ہیں اسلامی اسکول میں پڑھتے ہیں۔ جڑواں ہیں اس لئے ان کی پیدائش کے وقت بیگم کی صحت بہت خراب رہنے کی وجہ سے بے انتہا مسائل پیدا ہوئے تھے حتیٰ کہ بیوی کی جان تک کو خطرہ لاحق ہوگیا تھا. لیکن جب میں یہ دیکھتا ہوں کہ بچوں کو جب وہ ڈانٹتی ہے تو پھراس کی زبان ہمہشہ بگڑ جاتی ہے اور زبان سے ہمیشہ برے اور الفاظ نکلتے ہیں۔ ڈانٹے وقت ہمیشہ وہ بچوں کو کمینے ... نیچ ... کتے ... کثرت سے کہتی ہے جس سے پہر ہم رونوں میں بڑی بحث ہوتی ہے . دو چار منٹ میں وہ بچوں کی طرف سے نارمل ہوجاتی ہے ان کو پہر بے انتہا پیاربھی کرتی ہے ۔ میرا یی کہنا رہتا ہے کہ بچوں کو ایسی گالیاں دینا مناسب نہیں.دعا کی قبولیت کے اوقات کا ہمیں پتہ نہیں رہتا۔ پتہ نہیں ماں کی کونسی دعا قبول ہوگی۔کئی مثالوں سے سمجھاتا ہوں۔ لیکن کہنے پر بھی نہیں مانتی، میری سمجھ میں نہیں آرہا ہے کہ میں کس طرح اسے سمجھاؤں، جناب مدلل قران حدیث کی روشنی میں ہماری رہنمائی فرمائیں۔ اس ویب سائیٹ کو وہ پابندی سے دیکھتی ہے ۔ شاید آگے سے وہ زبان پر قابو رکھے ،اور پھر مجھے بھی رہنمائی حاصل ہو۔","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:927-794/N=8/1439</span></p><p dir=""RTL"">
	غصہ میں آدمی کا آپے سے باہر ہوجانا اور زبان سے اول فول بکنے لگنا، روحانی بیماری ہے، اس کا علاج ضروری ہے؛ ورنہ آدمی بعض مرتبہ دینی یا دنیوی کسی بڑی مصیبت یا پریشانی کا شکار ہوجاتا ہے، آپ اپنی بیوی کو سمجھائیں کہ غصہ کی اصلاح بھی، نیکی کا حصہ ہے، جیسے آپ نماز، روزہ اور دیگر نیک کاموں کا اہتمام کرتی ہیں، اسی طرح غصہ پر بھی قابو پانے کی کوشش اور ہمت کریں اور بچوں کو یا کسی کو بھی ہرگز گالیاں نہ دیا کریں اور نہ اول فول بکا کریں، یہ خطرناک چیز ہے۔ اگر آپ کی بیوی نے غصہ کی قباحت سمجھ لی اور یہ طے کرلیا کہ بیجا غصہ نہیں کرنا ہے اور ضرورت پر جب غصہ کرنا ہوگا تو اپنے کو کنٹرول میں رکھوں گی تو اس کے لیے غصہ پر قابو پانا کچھ مشکل نہ ہوگا،اور حدیث میں غصہ کا علاج یہ بتایا گیا ہے کہ جب کسی کو غصہ آئے تو وضو کرلے ؛ کیوں کہ غصہ شیطان کی طرف سے ہوتا ہے اور شیطان آگ سے پیدا کیا گیا ہے اور آگ پانی سے بجھتی ہے، اور اگر غصہ کرنے والا کھڑا ہو تو بیٹھ جائے اور بیٹھا ہو تولیٹ جائے (مشکوة شریف، ص: ۴۳۴، مطبوعہ: مکتبہ اشرفیہ دیوبند) اور آپ اپنی بیوی کے لیے دعا بھی کریں، إن شاء اللہ فائدہ ہوگا اور آپ کی بیوی کی اصلاح ہوگی۔ اللہ تعالی ہم سب کی اصلاح فرمائیں۔آمین یا رب العالمین۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161039,deoband,متفرقات,دیگر
31-Aug-2020,https://darulifta-deoband.com/home/ur/others/161011,خواب دیکھا کہ خواب ”ہمارے پشتینی شہر پشتینی گھر (جو خالی رہتا ہے) کہ دروازے میں سے صبح کے وقت ایک شخص نکلا جو سادہ سا کپڑا پہنا ہوا تھا، اور بہت شریف دکھ رہا تھا....,مجھے لگا کہ یہ خواب ایسے ہی ہوگا لیکن پھر لگا کہ شاید بتانا ضروی ہے۔ میں قادری سلسلہ سے بیعت ہوں، اور میں سورہٴ توبہ کی آخری دو آیت جو شیخ صاحب دامت برکاتہم نے بتائی تھی، رات کو کچھ عدد اور طریقہ کے ساتھ پڑھ کے باوضو سوگیا اور خواب دیکھا کہ خواب ”ہمارے پشتینی شہر پشتینی گھر (جو خالی رہتا ہے) کہ دروازے میں سے صبح کے وقت ایک شخص نکلا جو سادہ سا کپڑا پہنا ہوا تھا، اور بہت شریف دکھ رہا تھا، مونچھ اور ڈاڑھی کے ساتھ تھا، اور نرم اور سمجھانے والی آواز میں کہنے لگا کہ ہم یہودی ہیں، اور ہمیں کسی نے پہچانا نہیں ہے، اور ہم ’کونیا‘ شہر پر قبضہ کرنے والے ہیں، اور قبضہ کر کے رہیں گے۔ اور کچھ ایسی ہی باتیں کئے جا رہا تھا۔ پھر اچانک لوگوں کی آوازیں آنے لگیں کہ ارے یہ توایک بزرگ کا گھر ہے، اور یہاں تو اللہ والے صوفی رہتے تھے۔ لیکن انہیں تو ہم نے پہچانا ہی نہیں۔ ایسی لوگوں کے بھیڑ کی غصے سے بھری ہوئی آوازیں آنے لگیں۔ اور وہ شخص گھبرایا کہ واپس ہمارے گھر میں گھس گیا۔ اور میں خواب میں دل ہی دل میں سوچنے لگا کہ میرے دادا بھی بزرگ صوفی تھے۔ (جو کہ شیخ زکریا کاندھلی رحمہ اللہ کے سلسلے سے تھے۔ بڑے تقویٰ والے اور ساری زندگی خانقاہ اور تبلیغ میں گذاریں، اور ظہر کی سنت پڑھتے پڑھتے انتقال کر گئے)۔ کہیں یہ لوگوں کی بھیڑ اُن کے بارے میں تو نہیں کہہ رہی؟ لیکن پھر میرے دادا کی زندگی اور انتقال کو سوچ کر اطمینان ہوا کہ نہیں یہ ان کے بارے میں کبھی نہیں ہو سکتا۔ اور کونیا شہر ، صوفی ، یہودی کے بارے میں سوچتا رہا، لگا کوئی ہوگا جو صوفی کے بھیس میں یہودی ہوگا جو کونیا شہر کو قبضہ کرنے کی مہم میں ہوگا۔ اور سوچتے سوچتے صبح آنکھ کھل گئی۔ یہاں خواب پورا ہوتا ہے۔ میں نے صبح تحقیق کی تو معلوم ہوا کہ ’کونیا‘ ترکی کا ایک شہر ہے۔ اور وہ جلال الدین رومی رحمہ اللہ کا شہر ہے۔ اور وہ صوفیوں کا شہر کہلاتا ہے۔ پھر کچھ احادیث بھی دیکھی کہ امام مہدی علیہ السلام ترکی کو فتح کریں گے وغیرہ وغیرہ۔ (مطلب ترکی پر پہلے یہودیوں کا قبضہ یا دشمنانِ اسلام کا قبضہ ہوگا)۔ مہربانی کرکے خواب کی تعبیر بتائیں، اور کچھ ایسی کتاب کے بارے میں بتائیں جو امام مہدی علیہ السلام کے آخری زمانے پر گہری ریسرچ پر ہو۔ شکریہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1007-886/L=8/1439</span></p><p dir=""RTL"">
	علاماتِ قیامت تیزی سے رونما ہونے لگے ہیں ،خواب میں اسی طرف اشارہ ہے ،امام مہدی کی شخصیت کے تعارف کے لے آپ ”نزول عیسی اور ظہور مہدی“ کتاب کا مطالعہ کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161011,deoband,متفرقات,دیگر
01-Sep-2020,https://darulifta-deoband.com/home/ur/others/160993,نیم كے پتے پانی میں ابال كر اور لیموں كا رس ملاكر وضو یا غسل كرنا؟,میرے چہرے اور بازو پر اکشر اوقات دانے نکل آتے ہیں جس کی وجہ سے میں نیم کے پتے پانی میں ابال کر اس سے نہاتی ہوں، کیا نیم ملے پانی سے وضو اور غسل کیا جا سکتا ہے ؟ کیونکہ نیم سے پانی کا رنگ ہرا اور ذائقہ کڑوا ہو جاتا ہے ۔ اسی طرح اگرنہاے کی بالٹی میں لیموں کا رس ملا دیا جائے اور اس میں ہلکی سی کھٹاس آجائے تو کیا اس پانی سے بھی غسل کیا جا سکتا ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:976-905/H=9/1439</span></p><p dir=""RTL"">
	نیم کے پتے ابال کر اور لیموں کا رس ملاکر پانی کی رِقّت وسیلان اگر علی حالہ باقی رہے جیسا کہ عامةً ایسا ہی ہوتا ہے تو ایسے پانی سے وضو اور غسل کرنا درست ہے اگرچہ پانی کا رنگ مزہ بدل جائے وکذا لو طبخ بالماء ما یقصد بہ المبالغة في التنظیف کالسدر والحرض وإن تغیر لونہ ولکن لم تذہب رقتہ یجوز بہ التوضوٴ اھ فتاوی خانیة علی ہامش الفتاوی الہندیة: ۱/ ۱۶ (ط: نورانی کتب خانہ کوئٹہ پاکستان)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160993,deoband,متفرقات,دیگر
31-Aug-2020,https://darulifta-deoband.com/home/ur/others/160968,پاس پورٹ سائز فوٹو کھینچنے کی اجرت کا حکم,کیا پاسپورٹ سائز فوٹو کھینچنے کا کام کرنا جائز ہے؟ اور کیا اس کا پیسہ لینا جائز ہے؟ جب کہ ضرورت پر فوٹو کھینچوانا جائز ہے اور آج کل سبھی پاسپورٹ سائز فوٹو ضرورت پر ہی کھینچواتے ہیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:863-745/N=8/1439</span></p><p dir=""RTL"">
	پاسپورٹ سائز کا فوٹو عام طور پر ضروری دستاویزات اور کاغذات وغیرہ میں لگانے کے لیے کھینچوایا جاتا ہے؛ اس لیے پاسپورٹ سائز فوٹو کھینچوانے والے کے بارے میں اگر یہ یقین یا غالب گمان ہو کہ وہ ضروری دستاویزات اور کاغذات وغیرہ میں لگانے کے لیے کھینچوارہا ہے تو پاسپورٹ سائز کے فوٹو کھینچنا اور اس پر پیسہ لینا شرعاً جائز ہے (جواہر الفقہ جدید، ۷: ۲۶۳، مطبوعہ: مکتبہ دار العلوم کراچی)۔</p><p dir=""RTL"">
	مستفاد:وکذا کل إجارة وقعت لمظلمة؛ لأنہ استئجار لفعل المعصیة، فلا یکون المعقود علیہ مقدور الاستیفاء شرعاً ، فإن کان ذلک بحق بأن استأجر إنسانا لقطع عضو جاز؛ لأنہ مقدور الاستیفاء؛ لأن محلہ معلوم فیمکنہ أن یضع السکین علیہ فیقطعہ (بدائع الصنائع، کتاب الإجارة، ۵: ۵۶۹، ط: دار الکتب العلمیة بیروت)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160968,deoband,متفرقات,دیگر
31-Aug-2020,https://darulifta-deoband.com/home/ur/others/160950,اكابر كی سوانح پر مشتمل كتابوں كی رہنمائی,میں ان اکابرین کی مستند سوانح کی فہرست چاہتا ہوں؛ ۱) حضرت حاجی امداد اللہ مہاجر مکی ۲) حضرت قاسم نانوتوی ۳) حضرت رشید احمد گنگوھی ۴) حضرت سید احمد شہید ۵) حضرت خلیل احمد سہارنپوری ۶) حضرت انور شاہ کشمیری ۷) حضرت شیخ الہند ۸) حضرت حسین احمد مدنی ۹) حضرت مفتی کفایت اللہ صاحب ۰۱) حضرت مفتی شفیع صاحب ۱۱) حضرت شاہ ابرار الحق ہردوئی ۲۱) حضرت مولانا ظہیرالحسن صاحب ۳۱) حضرت شاہ ولی اللہ محدث دہلوی ۴۱) حضرت عبدالقادر رائے پوری اور کی تفصیلی تاریخ اور مشایخ چشتیہ اور مشایخ نقشبندیہ کے حالات پر مشتمل کتابیں اور اولیاء اللہ کے اور اکابرین دیوبند کے حالات پر مشتمل کتابیں اور عربی کی ایسی کتب جو تاریخ اور تصوف کے متعلق ہو۔ براہ کرم جلد از جلد جواب عنایت فرمائیں۔ اور ہمارے لیے دعا بھی فرمایئں کہ اللہ اپنے اکابرین کے نقشے قدم پر چلنے کی توفیق عطا فرمائیں اور پوری دنیا میں دین کی خدمات ہم سے لے جزاک اللہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:928-975/M=9/1439</span></p><p dir=""RTL"">
	مذکورہ اکابر کے حالات وسوانح جاننے کے لیے مندرجہ ذیل کتب کا مطالعہ کریں:</p><p dir=""RTL"">
	حضرت حاجی امداد<span dir=""LTR""></span>(موٴلفہ حافظ محمد اقبال رنگونی) حضرت مولانا قاسم نانوتوی<span dir=""LTR""></span>: حیات اور کارنامے (از مولانا اسیر ادروی صاحب) تذکرة الرشید، سیرت سید احمد شہید (از مولانا ابوالحسن الندوی<span dir=""LTR""></span>) تذکرة الخلیل (مولانا عاشق الٰہی میرٹھی) انوار السوانح، حضرت شیخ الہند؛ حیات و کارنامے (مولانا اسیر ادوری صاحب)، نقش حیات کامل وشیخ الاسلام نمبر، تذکرہٴ اکابر، تذکرة الاولیاء ، میرے والد میرے شیخ (سوانح حضرت مفتی شفیع صاحب) نگارشات اکابر، سوانح حضرت رائے پوری<span dir=""LTR""></span>(مولانا ابوالحسن<span dir=""LTR""></span>) تاریخ مشایخ چشت، تاریخ اسلام، البدایہ والنہایہ وغیرہا۔</p><p dir=""RTL"">
	مشائخ نقشبند، مرتبہ مولانا محبوب احمد قمرالزماں الٰہ آبادی۔(د)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160950,deoband,متفرقات,دیگر
