issued_at,link,title,question,answer,fatwa_number,dar_ul_ifta,category_level_1,category_level_2
25-Jun-2022,https://darulifta-deoband.com/home/ur/salah-prayer/612382,سفر كی نماز دہرانی پڑے تو قصر دہرائے یا اتمام؟,سوال؛ : میرا سوال یہ ہے کہ اگر سفر کی نماز کسی وجہ سے دہرانی پڑھ جائے تو سفر ختم ہونے کے بعد خالی قصر دہرانی ہے یا پوری ؟ مہربانی کر کے رہنمائی فرمائیں۔,"<p>بسم الله الرحمن الرحيم</p><p> </p><p>Fatwa: 1305-954/M=11/1443</p><p>&nbsp;اگر سفر كی نماز اس وجہ سے دہرا رہا ہے كہ اس كی نماز كسی فرض كے چھوٹ جانے كی وجہ سے نہیں ہوئی اور اس نماز كا وقت ختم ہونے سے پہلے پہلے وہ مقیم ہوگیا تو مكمل نماز دہرائے گا۔ اور اگر آخر وقت اس حال میں گزار كہ وہ مسافر ہی تھا تو قصر دہرائے گا۔ اور اگر كسی واجب كے ترك كی وجہ سے نماز دہرا رہا ہے تو قصر دہرائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",612382,deoband,عبادات,صلاة
26-Jun-2022,https://darulifta-deoband.com/home/ur/salah-prayer/612276,زمین پر بیٹھ كر اشارے سے نماز پڑھنے كی صورت میں ركوع میں ہاتھ كہاں ركھے؟,سوال : حضرت مفتی صاحب ایک مسئلہ میں کشمکش ہے، اس لیے آپ سے پوچھ رہے ہیں ۔شرعی معذورین جو زمیں پر چار زانو بیٹھ کر یا کرسی پر اشارہ سے رکوع اور سجدہ ادا کرتے ہیں۔کرسی پر بیٹھنے والا اسی طرح زمیں پر چار زانو یا دو زانو بیٹھنے والا رکوع اور سجدہ کا اشارہ کس طرح کریگا ۔عام طور پر لوگ رکوع کا اشارہ ہاتھ گھٹنے پر رکھ کر تھوڑا جھکتے ہیں ۔اور سجدہ کا اشارہ کرسی والا تو ہاتھ گھٹنے پر رکھ کر رکوع کے مقابلہ میں کچھ زائد جھک جاتا ہے ۔اور زمیں پر چار زانو یا دو زانو بیٹھ کر نماز پڑھنے والا سجدہ کا اشارہ کس طرح کرے اسکے بارے میں کشمکش ہے صحیح طریقہ کیا ہے کوئی ٹھیک نہیں بتا رہا آپ الجھن کو ختم کیجیے۔سجدہ کا اشارہ کس طرح کریں ۔چار زانو یا دو زانو بیٹھ کر ہاتھ کو زمیں پر رکھیں یا فضا میں معلق یا گھٹنے پر رکھ کر رکوع کے مقابل زیادہ جھکے ۔صحیح طریقہ مطلوب ہے۔,"<p>بسم الله الرحمن الرحيم</p><p> </p><p>Fatwa: 1295-964/M=11/1443</p><p>&nbsp;زمین پر بیٹھ كر اشارہ سے نماز پڑھنے والا اگر زمین پر ہاتھ ركھنے كی قدرت ركھتا ہو تو زمین پر ہاتھوں كو ركھ كر ركوع كے مقابلے سجدہ میں جتنا زیادہ جھك سكتا ہو جھكے اور اگر زمین پر ہاتھ ركھنے كی قدرت نہ ہوتو ہاتھوں كو زانو پر ركھے فضا میں معلق نہ كرے۔ ويجعل سجوده أخفص من ركوعه (الدر مع الرد، زكريا، 2/568) وإذا لم يقدر على القعود مستويا وقدر متكئاً أو مستنداً إلى حائط أو إنسان يجب أن يصلي متكئاً أو مستنداً (فتاوى هندية: 1/150).</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",612276,deoband,عبادات,صلاة
20-Jun-2022,https://darulifta-deoband.com/home/ur/salah-prayer/612176,فرض نماز كی تیسری یا چوتھی ركعت میں جان بوجھ كر سورہٴ فاتحہ چھوڑدینا,فرض نماز کی تیسری اور چوتھی رکعت میں سورہ فاتحہ پڑھنا سنت ہے یا واجب ہے؟ اگر کوئی شخص فرض نماز کی تیسری اور چوتھی رکعت میں سورہ فاتحہ جان بوجھ کر چھوڑ دے یا صرف سورہ فاتحہ کی تین آیات پڑھ کر رکوع کردے تو کیا نماز درست ہوگی؟,"<p>بسم الله الرحمن الرحيم</p><p> </p><p>Fatwa: 943-715/H-Mulhaqa=11/1443</p><p>&nbsp;فرض نماز كی تیسری یا چوتھی ركعت میں مطلق قراءت یا سورہٴ فاتحہ فرض یا واجب نہیں؛ البتہ بہ شكل سورہٴ فاتحہ قراءت سنت ہے‏، اور صرف سورہٴ فاتحہ پڑھنا اور اس كے ساتھ سورت نہ ملانا بھی سنت ہے‏، پس اگر كسی (امام یا منفرد) نے فرض نماز كی تیسری یا چوتھی ركعت میں سورہٴ فاتحہ جان بوجھ كر چھوڑدی یا صرف اس كی تین آیتیں پڑھیں‏، تو نماز ہوجائے گی‏، اعادے كی یا سجدہٴ ءہو كی ضرورت نہ ہوگی؛ البتہ بلاعذر ومجبوری ترك سنت سے احتراز چاہیے؛ تاكہ سنت كی خلاف ورزی لازم نہ آئے اور نماز كے كامل ثواب سے محرومی نہ ہو۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",612176,deoband,عبادات,صلاة
19-Jun-2022,https://darulifta-deoband.com/home/ur/salah-prayer/612147,مسبوق چھوٹی ہوئی ركعت میں كوئی بھی سورت پڑھ سكتا ہے ترتیب ضروری نہیں,سوال : کیا فرماتے ہیں شرع متین اور مفتیان کرام اس مسئلہ کے بارے میں کہ زید فجر کی نماز میں اس وقت شامل ہوا جب امام دوسری رکعت میں سورہ فاتحہ پڑہ رہاتھا اس کے بعد اس نے سورة النصر پڑھی جب امام نے سلام پھیرا تو زید اٹھ کر اپنے پہلی رکعت جو اس سے چھوٹ گئی تھی پڑھنے لگا، اب زید کو اس رکعت میں سورة لہب اور سورة کافرون میں سے کونسی سورة پڑھنی چاہیے؟,"<p>بسم الله الرحمن الرحيم</p><p> </p><p>Fatwa: 1253-936/D=11/1443</p><p>&nbsp;صورت مسئولہ میں زید (مسبوق) كو اختیار ہے كہ چھوٹی ہوئی ركعت میں تمام قرآن شریف سے جو سورت چاہے پڑھ لے خواہ سورۃ الكافرون پڑھے یا سورۃ لہب‏، ترتیب اس كے ذمہ ضروری نہیں۔</p><p>والمسبوق من سبقه الإمام بها أو ببعضها وهو منفرد حتى يثني ويتعوذ ويقرأ ........ فيما يقضيه. الدر مع الرد: 2/346 .</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",612147,deoband,عبادات,صلاة
05-Jun-2022,https://darulifta-deoband.com/home/ur/salah-prayer/612057,صحیح سمت سمجھ كر چوبیس ڈگری منحرف ہوكر پڑھئی گئی نمازوں كا حكم؟,"سوال : کیا فرماتے ہیں مفتیان کرام مسئلہ ذیل کے بارے میں کہ میں نے کئی سال تک اپنے گھر میں نماز پڑھی بعد میں معلوم ہوا کہ میرا گھر قبلہ کی جانب سے 24 ڈگری سے زیادہ زیادہ بائیں طرف پھرا ہوا ہے میری پچھلی نمازوں کا کیا حکم ہوگا؟
برائے کرم جواب تفصیل عنایت فرمائیں۔","<p>بسم الله الرحمن الرحيم</p><p> </p><p>Fatwa: 1239-900/M=11/1443</p><p>&nbsp;صورت مسئولہ میں آپ كی پچھلی نمازیں ادا ہوگئیں‏، اعادہ كی ضرورت نہیں؛ البتہ آئندہ صحیح سمت قبلہ كے مطابق پڑھا كریں اور كوئی شرعی عذر مانع نہیں ہے تو فرائض‏، مسجد میں باجماعت ادا كیا كریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",612057,deoband,عبادات,صلاة
02-Jun-2022,https://darulifta-deoband.com/home/ur/salah-prayer/612043,اگر مجمع زیادہ ہو امام كی آواز نہ پہنچتی ہو تو كیا كریں,"سوال : 1.جمعہ کی نماز میں امام صاحب کے قرأت کی آواز اخیر کے صفوں میں نہیں پہنچتی ہے حالانکہ ایک دو مکبر طے کر لیا جاتا ہے جس سے تکبیر کا پتا چل سکے کیا اس صورت میں اخیر صف والوں کی نماز ہو گی یا نہیں؟
2.عیدین کی نماز میں بھی یھی صورت حال رہتی ہے تو کیا نماز ہو گی؟","<p>بسم الله الرحمن الرحيم</p><p> </p><p>Fatwa: 1228-1016/B=11/1443</p><p>&nbsp;اگر جمعہ اور عیدین كی نماز میں مجمع زیادہ ہوتا ہے اور ایك دو مكبر سے كام نہیں چلتا تو دو چار مكبر كا اضافہ امام كو اور كردینا چاہئے تاكہ پیچھے كی صف والوں كی نماز صحیح ہوجائے‏، اگر امام اور مكبر كی آواز ہلكی آنے كے باوجود پیچھے كے مقتدیوں نے ركوع اور سجدہ امام كے ساتھ ساتھ صحیح طور پر كرلیا تو پیچھے والوں كی نماز بھی صحیح ہوگئی۔ آجكل كے زمانہ میں مائك اور دو چار ہارن لگالیں ساری پریشانی دور ہوجائے گی۔ اب تو تمام علماء نے ضرورت كے وقت نماز میں لاؤڈاسپیكر لگانے كے جواز كا فتویٰ دے دیا ہے اور اس پہ عمل بھی ہورہا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",612043,deoband,عبادات,صلاة
10-May-2022,https://darulifta-deoband.com/home/ur/salah-prayer/611840,وطن اصلی سے ہرہفتے شرعی سفر كرنے والے كے لیے كیا حكم ہے قصر كا یا اتمام كا؟,میرا یہ سوال ہے میں علی گڈھ کا رہنے والا ہوں۔ دہلی میں جاب کرتا ہوں ۔ ہر ہفتہ کو علی گڈھ واپس جاتا ہوں۔ ایک دن رک کر پھر واپس دہلی آجاتا ہوں۔ دہلی میں رکنے کا ارادہ کبھی 15 دن کا نہیں ہوتا۔ اس صورت میں دہلی میں نماز قصر پڑھیں یا پوری نماز پڑھوں؟اور جب اپنے گھر پہنچے پر نماز کس طرح پڑھی جائے۔ قصر یا پوری نماز۔بہت مہربانی ہوگی۔,"<p>بسم الله الرحمن الرحيم</p><p> </p><p>Fatwa: 1106-933/B=10/1443</p><p>&nbsp;علی گڑھ تو آپ كا وطن اصلی ہے وہاں تو ایك دن یا آدھے دن كے لیے بھی جائیں گے تو آپ پوری نماز پڑھیں گے۔ اور دہلی آپ كا وطن اقامت ہے‏، وطن اقامت میں جب آپ پندرہ دن ٹھہرنے كی نیت كریں گے جب پوری نماز پڑھیں گے۔ اور پندرہ دن سے كم ٹھہریں گے تو قصر كریں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611840,deoband,عبادات,صلاة
09-May-2022,https://darulifta-deoband.com/home/ur/salah-prayer/611831,اٹیچڈ بیت الخلاء والے كمرے میں نماز پڑھنا درست ہے یا نہیں؟,میرا سوال یہ ہے کہ جس گھر کے اندر وضو خانہ کے ساتھ بیت الخلا ہو تو اس گھر میں نماز ہو جائے گی یا نہیں؟ اور اس وضو خانہ مىں وضو کی دعائیں پڑھ سکتے ہیں یا نہیں؟برائے مہربانی تفصیل سے جواب دیں۔,"<p>بسم الله الرحمن الرحيم</p><p> </p><p>Fatwa: 1103-929/B=10/1443</p><p>&nbsp;جس كمرہ میں غسل خانہ اور بیت الخلاء اٹیچڈ ہو تو اس كا دروازہ علاحدہ ہوتا ہے‏، اسے بند كركے كمرہ میں نماز پڑھنا درست ہے‏، یہ كمرہ ہرلحاظ سے پاك وصاف ہے‏، اور غسل خانہ میں وضو كرتے وقت جو دعائیں پڑھیں وہ دل دل میں پڑھ لیا كریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611831,deoband,عبادات,صلاة
10-May-2022,https://darulifta-deoband.com/home/ur/salah-prayer/611829,دونوں سجدے کے درمیانی وقفے میں دعا مانگنا كیسا ہے؟,"سوال : ۱۔ میرے استاد کلاس میں ہمیں بتا رہے تھے کہ دونوں سجدے کے درمیانی وقفے میں دعا مانگنا درست ہے۔
۲۔ اور جیسے ہم محبت میں اپنوں کے پیشانی کو یا علماء کرام کے ہاتھوں کو چومنا کیسا ہے؟","<p>بسم الله الرحمن الرحيم</p><p> </p><p>Fatwa: 1104-930/B=10/1443</p><p>&nbsp;(1)&nbsp; &nbsp; نفل نماز كے اندر دونوں سجدوں كے درمیان وہی دعا مانگ سكتا ہے جو احادیث سے منقول ہیں جیسے اَللَّهُمَّ اغْفِرْلِيْ ذَنْبِيْ وَوَسِّعْ لِيْ فِيْ دَارِيْ وَبَارِكْ لِيْ فِيْ رِزْقِيْ. اُردو میں اپنی طرف سے كوئی دعا مانگنا جائز نہیں۔</p><p>(2)&nbsp; &nbsp;اپنے محترم ماں باپ‏، استاذ اور بڑے عالم كی پیشانی كو یا ہاتھ كو بوسہ دینے كی گنجائش ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611829,deoband,عبادات,صلاة
09-May-2022,https://darulifta-deoband.com/home/ur/salah-prayer/611760,نماز تراویح میں ایک کلمہ کی جگہ دوسرا کلمہ پڑھنے کا حکم,امام صاحب نے نماز تراویح میں سورہ نمل کی آیت (ومن کفر فان ربی غنی کریم) میں تبدیلی کردی اور (من کفر) کے بہ جائے (ومن شکر فان ربی غنی کریم) پڑھ دیا تو اس صورت میں نماز کا کیا حکم ہے ؟ کیا نماز درست ہوگئی یا پھر اعادہ ضروری ہوگا؟,"<p>بسم الله الرحمن الرحيم</p><p> </p><p>Fatwa: 1091-927/B=10/1443</p><p>&nbsp;امام صاحب نے غلط تو ضرور پڑھا‏، مگر یہ غلطی ایسی ہے كہ اس میں تاویل ممكن ہے‏، لہٰذا نماز دُرست وگئی۔ یہ فحش غلطی نہیں ہے جس سے نماز كا اعادہ ضروری ہو۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611760,deoband,عبادات,صلاة
25-Apr-2022,https://darulifta-deoband.com/home/ur/salah-prayer/611683,نفل نماز كی نیت میں غلطی ہوجانا,سوال : نفل نماز کےلیے غلطی سے سنت کی نیت کرلی اور نیت باندھنے کے بعد خیال آیا کہ غلط نیت کی ہے تو اب کیا کیا جائے؟ کیا نماز توڑ کر دوبارہ صحیح نیت کی جائے؟,"<p>بسم الله الرحمن الرحيم</p><p> </p><p>Fatwa: 1058-897/B=09/1443</p><p>&nbsp;نیت كا تعلق دل سے ہوتا ہے اور اسی كا اعتبار ہوتا ہے۔ اگر دل میں نفل پڑھنے كی نیت تھی اور آپ نے غلطی سے زبان سے سنت كی نیت باندھ لی تو آپ كی نیت میں كوئی فرق نہیں آئے گا۔ دل میں جو نیت نفل كی ہے وہی نیت معتبر ہوگی خواہ زبان سے نیت كہہ دیا ہو۔ آپ كی نیت نفل كی صحیح ہے‏، اور نفل ہی نماز ادا ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611683,deoband,عبادات,صلاة
20-Sep-2023,https://darulifta-deoband.com/home/ur/salah-prayer/611650,سامعین كو آیت سجدہ كا علم نہ ہو تو كیا حكم ہے؟,سوال : اگر سامعین کو آیت سجدہ کا علم نہ ہو تو ان کے لئے سجدہ تلاوت کا کیا حکم ہے؟,"<p>بسم الله الرحمن الرحيم</p><p> </p><p>Fatwa: 1084-809/M=09/1443</p><p>&nbsp;آیت سجدہ سننے سے بھی سجدہ كرنا واجب ہوجاتا ہے چاہے بالقصد سنے یا بلاقصد سنے اور چاہے آیت سجدہ كا علم نہ ہو بہرصورت لازم ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611650,deoband,عبادات,صلاة
24-Apr-2022,https://darulifta-deoband.com/home/ur/salah-prayer/611629,نماز میں دوسرا سجدہ بھی فرض ہے,سوال : ایک شخص امام صاحب کے پیچھے تراویح کی نماز پڑھتا ہے لیکن سجدہ صرف ایک ہی کرتا ہے جبکہ امام صاحب دو سجدہ کرتے ہیں تو سوال یہ ہے کہ کیا اس شخص کی نماز صحیح ہوگی یا نہیں؟,"<p>بسم الله الرحمن الرحيم</p><p> </p><p>Fatwa: 1070-814/D=09/1443</p><p>&nbsp;دوسرا سجدہ بھی فرض ہے‏، لہٰذا شخص مذكور اگر نماز میں صرف ایك ہی سجدہ كرتا ہے تو اس كی نماز نہیں ہوتی۔</p><p>قال في العالمگيري: في فرائض الصلاة وهي سِتٌّ ....... ومنها السجود: السجود الثاني فرض كالأول بإجماع الأمة (ج: 1/127، عالمگيري)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611629,deoband,عبادات,صلاة
21-Apr-2022,https://darulifta-deoband.com/home/ur/salah-prayer/611609,وضو كے بعد مچھر كا تیل لگاكر نماز پڑھنا,سوال : اگر وضو کرنے کے بعد کوئی شخص مچھروں کا تیل لگائے ، تیل لگانے کے بعد نماز ادا کریں تو ا س کا حکم کیا ہے؟ نماز صحیح ہوگی؟ یا کراہت کے ساتھ ہوگی؟,"<p>بسم الله الرحمن الرحيم</p><p> </p><p>Fatwa: 1077-804/M=09/1443</p><p>&nbsp;اگر یہ اطمینان و یقین ہوكہ مچھر تیل میں كوئی ناپاكی شامل نہیں ہوتی تو وضو كے بعد اسے لگاكر نماز پڑھی جاسكتی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611609,deoband,عبادات,صلاة
21-Apr-2022,https://darulifta-deoband.com/home/ur/salah-prayer/611585,سحری كب ختم كی جائے اور اذان كب دی جائے,سوال : حضرت خیریت سے ہیں، ایک مسئلہ تھا وہ یہ کہ ہمارا علاقہ تلنگانہ میں ضلع نلگنڈہ کا تعلقہ مریال گوڑہ میں علماء کرام نے جو قدیم دائمی نظام الاوقات دکن حیدرآباد میں اختتام وقت سحر اور ابتداء وقت نماز فجر میں جو بیس یا بائیس منٹ کا وقفہ ہے رمضان المبارک میں چونکہ عوام الناس میں اکثریت کا معمول اذان فجر تک کھانے کا ہے جبکہ سحر کا ختم ہوچکا ہوتا ہے۔ ایسےمیں پچھلے دو سال سے خاص کر روزہ کی حفاظت کی غرض سے ابتداء وقت اذان فجر مروجہ میں سے دس مِنٹ گھٹاکر اذان دلوانے کا اہتمام کیا جانے لگا۔( یعنی جو وقفہ سحر کے آخری وقت سے فجر کے شروع وقت کے درمیان میں ہے) ۔ سوال طلب امر یہ ہے کہ کیا یہ ہمارا عمل از روۓ شرع صحیح صحیح یا غلط ؟جبکہ مقصود روزہ کی حفاظت ،یہ اذان سے ہی ممکن ہے۔ جبکہ بعضے سفراء حضرات عوام الناس میں یوں بات پھیلائی کہ یہ فقہ حنفی کے خلاف ہے، اس میں حنفی شافعی دیوبندی و بریلوی کی کوئی تفریق ہے ۔ مدلل مفصل جواب مرحمت فرماکر شکریہ کا موقع مرحمت فرمائیں۔ جزاکم اللہ خیرا,"<p>بسم الله الرحمن الرحيم</p><p> </p><p>Fatwa: 1063-240T/M=09/1443</p><p>&nbsp;انتہاء وقت سحر سے احتیاطاً پانچ منٹ قبل سحری كھانا بند كردینا چاہئے اور ختم سحر كے دس منٹ (احتیاطاً) بعد اذان فجر دینی چاہئے‏، عوام میں اذان فجر تك سحر كھانے كا جو رواج ہے اس كو ختم كرنے كی ضرورت ہے ا س كا طریقہ یہ نہیں ہے كہ اذان فجر‏، صبح صادق سے پہلے ہی دیدی جائے‏، وقت سے پہلے اذان دینا معتبر نہیں پس آپ كے یہاں پچھلے دو سال سے روزے كی حفاظت كو پیش نظر ركھتے ہوئے جو طریقہ اپنایا گیا ہے اس كے مطابق اگر اذان فجر‏، سحر كا وقت ختم ہونے اور صبح صادق شروع ہونے سے پہلے دی جارہی ہے تو یہ درست نہیں ہے۔ جب پوری طرح اطمینان ہوجائے كہ سحر كا وقت ختم ہوگیا ہے اور فجر كا وقت شروع ہوگیا ہے تب اذان دینی چاہئے اس لیے احتیاط پر مبنی طریقہ یہ ہےكہ سحر كا وقت ختم ہونے كے دس منٹ بعد اذان فجر دی جائے اور لوگوں كو ختم سحر كے وقت كی اطلاع مسجد سے بذریعہ مائیك اعلان كركے یا سائرن وغیرہ بجاكر كردی جائے نیز لوگوں كو خود بھی اوقات سحر و افطار كی جنتری یا كیلنڈر سے دیكھ كر احتیاطاً پانچ منٹ پہلے سحر كھانا بند كردینا چاہئے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611585,deoband,عبادات,صلاة
19-Apr-2022,https://darulifta-deoband.com/home/ur/salah-prayer/611543,رمضان میں دعائے قنوت بلند آواز سے پڑھنا,سوال : مفتی صاحب سوال یہ ہے کہ کیا رمضان المبارک میں وتر جماعت کی نماز میں امام امام محمد رحمہ اللہ علیہ سے جو دعائے قنوت منقول ہے بلند آواز سے پڑھا سکتا ہے؟ نیز یہ بھی بتا دیں کہ پڑھتے وقت ہاتھ باندھے رہے گا یا دعا کے لئے ہاتھ اٹھائے گا؟,"<p>بسم الله الرحمن الرحيم</p><p> </p><p>Fatwa: 1057-789/M=09/1443</p><p>&nbsp;وتر كی مشہور دعا: اللهم إنا نستعينك الخ والی ہے جو حضرت عبد اللہ ابن مسعود رضی اللہ عنہ سے مروی ہے اسی كو پڑھنا مسنون ہے‏، یہ دعا سرًّا (آہستہ) پڑھنی چاہئے اور پڑھتے وقت ہاتھ باندھے رہنا چاہئے۔ امام محمد رحمہ اللہ سے كونسی دعائے قنوت منقول ہے؟ اس كا متن مع مكمل حوالہ ہمرشتہ سوال كركے استفتاء كرتے تو بہتر ہوتا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611543,deoband,عبادات,صلاة
20-Sep-2023,https://darulifta-deoband.com/home/ur/salah-prayer/611510,تراویح میں قرآن پڑھتے وقت اگر قرآن سمجھ میں نہ آئے تو کیا نماز ہوجائے گی یا نہیں؟,تراویح میں قرآن پڑھتے وقت اگر قرآن سمجھ میں نہ آئے تو کیا نماز ہوجائے گی یا نہیں؟,"<p>بسم الله الرحمن الرحيم</p><p> </p><p>Fatwa: 1028-873/B=09/1443</p><p>&nbsp;تراویح میں قرآن كو صاف اور صحیح طریقہ سے پڑھنا چاہئے۔ اس قدر تیز پڑھنا كہ حروف صحیح ادا نہ ہو اس سے نماز خراب ہوتی ہے۔ امام كو سختی كے ساتھ صاف صاف قرآن پڑھنے كی ہدایت كرنی چاہئے۔ ایسا تیز قرآن پڑھنے پر قرآن اس پر لعنت كرتا ہے۔ رُبَّ قَارٍ لِّلْقُرْاٰنِ وَالْقُرْاٰنُ یَلْعَنُہْ.</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611510,deoband,عبادات,صلاة
19-Apr-2022,https://darulifta-deoband.com/home/ur/salah-prayer/611504,معذور كی امامت,سوال : ہمارے محلہ کی مسجد میں جو امام صاحب ہے ان کا بایا ہاتھ بالکل کام نہیں کرتا جس کی وجہ سے لوگوں کا ماننا ہے کہ وہ استنجا وغیرہ کس طرح کرتے ہیں، اور ان کے پیچھے صحیح حفاظ بھی نماز ادا کرتے ہیں تو ایسے امام کی امامت جائز ہے یا نہیں ؟ تفصیلی جواب مطلوب ہے۔,"<p>بسم الله الرحمن الرحيم</p><p> </p><p>Fatwa: 1026-866/B=09/1443</p><p>&nbsp;اتنی بات تو ہر نمازی جانتا ہے كہ ناپاكی كی حالت میں نماز نہیں ہوتی ہے اگر وہ امام صاحب كسی طرح بھی استنجا كرلیتے ہیں اور صحیح طریقہ پر پاكی حاصل كرلیتے ہیں تو ان كے پیچھے تمام مقتدیوں كی نماز صحیح ہوجاتی ہے۔ ویسے متولی كو چاہئے كہ جب غیر معذور موجود ہیں تو ان ہی كو امام بنانا اولی اور بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611504,deoband,عبادات,صلاة
19-Apr-2022,https://darulifta-deoband.com/home/ur/salah-prayer/611502,فجر کی نماز گھر میں ادا کرنا,"(1)              سوال : فجر کی نماز گھر میں جماعت بنا کر ادا کرنا میں اور میری فیملی جیس میں میری اہلیہ اور میں اور کبھی میرا لڑکا جو ابھی نابالغ ہے ہم جماعت بنا کر ادا کر تے ہیں کیا ہمارا اس ترح کرنا درست ہے یا نہیں؟ رہنمائی فرمائیں۔
(2)              اور ایک بات ایک دن میری اہلیہ نے امام یعنی میرے سلام پھیرنے سے سکنڈ پہلے ہی سلام پھرلیامیرا چھوٹا بیٹا رو رہا تھا جس کی وجہ سے اس نے ایسا کی
(3)              لیکن میں نے اس کو کہا کہ نماز دوبارہ پڑھو، کیا اس کی نماز میرا ایسا بولنے سے پہلے ہو گئی تھی یا دوبارہ ادا کرنا صحیح تھا؟","<p>بسم الله الرحمن الرحيم</p><p> </p><p>Fatwa: 1047-797/D=09/1443</p><p>&nbsp;(1)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; آپ (مرد) كو مسجد جاكر نماز فجر ادا كرنا چاہئے كیونكہ مسجد كی جماعت مسنون ہے گھر پر جماعت بنانے كی عادت كرنا ٹھیك نہیں اور اہلیہ تنہا گھر پر نماز ادا كریں۔ پھر بھی آپ نے اپنی اہلیہ اور نابالغ بیٹے كے ساتھ جو جماعت كی وہ جائز ہوئی اور نماز فجر آپ لوگوں كی ادا ہوگئی۔</p><p>(2)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; امام كے سلام پھیرنے سے پہلے اہلیہ نے جوسلام پھیر دیا اس كے بعد بھی ان كی نماز پوری ہوگئی اعادہ (دہرانے) كی ضرورت نہیں تھی‏، اگرچہ انھیں امام سے پہلے نماز سے باہر نہیں ہونا چاہئے تھا كہ یہ مكروہ ہے۔</p><p>(3)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; آپ كو دہرانے كے لیے نہیں كہنا چاہئے تھا۔ قال في الدر: ولو أتمه قبل إمامه فتكلم جاز وكره. قال في الشامي: أي لو أتم المؤتم التشهد بأن أسرع فيه وفرغ منه قبل إتمام إمامه فأتی بم يخرجه من الصلاة كالسلام أو كلام أو قيام جاز: أي صحت صلاته لحصوله بعد تمام الأركان. (الدر مع الرد: 2/240، زكريا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611502,deoband,عبادات,صلاة
27-Apr-2022,https://darulifta-deoband.com/home/ur/salah-prayer/611497,ہر ركعت كے شروع میں بسم اللہ آہستہ پڑھنا مستحب ہے,ہر ركعت كے شروع میں بسم اللہ آہستہ پڑھنا مستحب ہے,"<p>بسم الله الرحمن الرحيم</p><p> </p><p>Fatwa: 1045-840/D=09/1443</p><p>&nbsp;فتوی اس پر ہے كہ ہر ركعت كے شروع میں بسم اللہ كہے اور اسے آہستہ كہے۔ اور امام محمد رحمہ اللہ كے نزدیك ہر سورہ سے پہلے بھی بسم اللہ پڑھ لینا چاہئے۔ لیكن یہ حكم مستحب درجہ كا ہے فرض واجب نہیں ہے۔ لہٰذا اگر ترك كردے تو كوئی حرج نہیں۔ یہ حكم فرض واجب نفل تمام نمازوں كے لیے ہے۔ قال في الشامي: وذكر في المصفى أن الفتوى على قول أبي يوسف أنه يسمي في أول كل ركعة ويخفيها. وذكر في المحيط: المختار قول محمد، وهو أن يسمي قبل الفاتحة وقبل كل سورة في كل ركعة. (الدر مع الرد: 2/192، زكريا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",611497,deoband,عبادات,صلاة
