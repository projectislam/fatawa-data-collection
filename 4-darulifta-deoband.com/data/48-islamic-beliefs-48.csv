issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/islamic-beliefs/58029,صغیرہ اورکبیرہ گناہ میں فرق؟,(۱) صغیرہ اورکبیرہ گناہ میں فرق؟ (۲) کبیرہ گناہ کے لیے توبہ کیوں مانگی جاتی ہے ؟ کیا یہ نیت کرنے سے معاف نہیں ہوتا کہ میں اب ایسا گناہ نہیں کروں گا؟ (۳) توبہ کے لیے صلاة التوبہ پڑھنی ضروری ہے ، اس کا اور کیا طریقہ ہے؟ (۴) بہت سی کتابوں میں ۷۰ استغفار دے رکھے ہیں ۱۰ روز پڑھنے کے لیے اردو زبان میں؟ انہیں پڑھنا بہتر ہے؟,"<p>بسم الله الرحمن الرحيم</p><p> Fatwa ID: 365-368/N=5/1436-U

(۱) صغیر کا مطلب: چھوٹا گناہ اور کبیرہ کا مطلب: بڑا گناہ۔ اور صغیرہ گناہ نیک اعمال سے بھی معاف ہوجاتے ہیں، چنانچہ قرآن کریم میں ہے: إِنَّ الحَسَنٰتِ یُذْہِبْنَ السَّیِّئٰتِ (سورہٴ ہود: ۱۱۴) جب کہ کبیرہ گناہوں میں توبہ ضروری ہوتی ہے۔ 
(۲) توبہ میں تین چیزیں ہیں: ایک گناہ چھوڑدینا، دوسرے: ا س پر نادم وپشیمان ہونا، اور تیسرے: آئندہ وہ گناہ نہ کرنے کا پختہ عزم و ارادہ کرنا۔ جب تینوں باتیں پائی جائیں گی تو توبہ متحقق ہوگی ورنہ نہیں وللتوبة ثلاثة أرکان: أن یقلع عن المصعیة ویندم علی فعلہا ویعزم أن لا یعود إلیہا (شرح النووي علی الصحیح لمسلم ۱:۵۶)۔
(۳) توبہ کے لیے صلاة التوبہ ضروری نہیں، اور اگر پڑھ لی جائے تو بہتر ہے بالخصوص جب کہ گناہ بڑا ہو یا جملہ گناہوں سے توبہ کرنی ہو۔ اور اس کا طریقہ عام نفل نمازوں کی طرح ہے البتہ نیت صلاة التوبہ کی کی جائے۔ 
(۴) ۷۰/ استغفار والی کتاب بھیج کر اس کے متعلق سوال کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58029,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/58028,جنت کے کتنے دروازے ہیں اور ان کے کیا کیا نام ہیں؟,(۱) جنت کے کتنے دروازے ہیں اور ان کے کیا کیا نام ہیں؟ (۲)جنت میں سب سے خوبصورت حور لائبہ ہیکیا؟ (۳) حوروں کے لیے کوئی دعا وغیرہ بھی مانگی جاسکتی ہے؟ میں نے پڑھا ہے کہ ہر فرض نماز کے بعد دس بار سورة اخلاص پڑھنے سے ۷۲ حوریں ہوں گی؟,"<p>بسم الله الرحمن الرحيم</p><p> Fatwa ID: 505-504/H=6/1436-U

(۱) حضرت سہل بن سعد رضی اللہ عنہ رسول اللہ صلی اللہ علیہ وسلم سے نقل فرماتے ہیں آپ نے ارشاد فرمایا: جنت کے آٹھ دروازے ہیں، ان میں سے ایک دروازہ باب الرّیان ہے جس سے صرف روزہ دار داخل ہوں گے عن سہل بن سعد أن رسول اللہ صلی اللہ علیہ وسلم قال للجنة ثمانیة أبواب منہا باب یسمی باب الریّان لا یدخلہ إلا الصائمون رواہ البخاري في الصحیح عن سعید بن أبي مریم (بیہقي، رقم: ۸۷۷۵، باب فضل شہر رمضان) بعض علماء نے احادیث کو سامنے رکھ کر آٹھ دروازوں کے یہ نام ذکر کیے ہیں:
	۱- باب الصلاة 
	۲- باب الجہاد 
	۳- باب الریان
	۴- باب الصدقہ
	۵- باب الحج
	۶- باب الکاظمین والعافین عن الناس
	۷- باب المتوکلین
	۸- باب الذکر یا باب العلم (مستفاد: فتح الباری: ۷/۲۱، باب فضل أبی بکر بعد النبی صلی اللہ علیہ وسلم)
(۲) علامہ ابن قیم رحمہ اللہ حادی الارواح میں حضرت ابن مسعود رضی اللہ عنہ کا یہ قول نقل کیا ہے کہ، جنت میں ایک حور ہے جس کو لعبہ کہا جاتا ہے، جنت کی تمام حوریں اس کے حسن پر حیران ہیں اور اس کے کندھے پر ہاتھ مارکر کہتی ہیں، کہ اے لعبہ تیرے طلبگاروں کو (تیرے حسن وجمال کا علم)، ہو تو وہ خوب کوشش کریں (یعنی عمل صالح کرکے تیرے مستحق بن جائیں) اس کی پیشانی پر لکھا ہے کہ جو شخص یہ پسند کرتا ہے کہ اس کو میرے جیسی حور ملے تو اس کو چاہیے کہ میرے پروردگار کی رضا والے اعمال کرے۔ إن في الجنة حوراء یقال لھا اللعبة کل حور الجنان یعجبن بھا یضربن بأیدیھن علی کتفھا ویقلن طوبی لک یا لعبة لو یعلم الطالبون لک لجدوا بین عینیھا مکتوب من کان یبتغي أن یکون لہ مثلي فلیعمل برضاء ربي․ (حادی الأرواح: ۱/۲۳۵، ط: القاہرہ)
(۳) حضرت جابر بن عبد اللہ رضی اللہ عنہ فرماتے ہیں کہ رسول اللہ صلی اللہ علیہ وسلم نے ارشاد فرمایا جو شخص ایمان کے ساتھ تین عمل لے کر آیا وہ جنت کے جس دروازے سے چاہے گا داخل ہوگا اورجس حور سے چاہے گا اس کی شادی کرادی جائے گی۔(۱) جو شخص قاتل کو معاف کردے۔ (۲) پوشیدہ دین (بھی) وہ ادا کردے۔ (۳) ہرفرض نماز کے بعد دس مرتبہ ”قل ہو اللہ احد“ پڑھے، حضرت ابوبکر نے کہا یا ان میں سے ایک کرلے یا رسول اللہ آپ نے فرمایا ان میں سے ایک کرے (تب بھی مذکورہ فضیلت کا مستحق ہوگا) 
عن جابر بن عبد اللہ قال: قال رسول اللہ صلی اللہ علیہ وسلم: ”ثلاث من جاء بھن مع الإیمان دخل من أي أبواب الجنة شاء، وزُوِّجَ من الحور العین حیث شاء: من عفا عن قاتلہ، وأدی دینا خفیا، وقرأ في دبر کل صلاة مکتوبة عشر مرات: ”قل ھو اللہ أحد“ قال: فقال أبو بکر: أو إحداھن یا رسول اللہ؟ قال:”أو إحداھن“ (تفسیر ابن کثیر: ۶/۵۷۶، سورة الاخلاص)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",58028,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57937,دوسرے مذاہب کے وہ لوگ جو ایک خدا تو مانتے ہیں اور نیک اعمال کرتے ہیں ان کے ساتھ کیا ہوگا؟,میرے دوست کا سوال ہے کہ دوسرے مذاہب کے وہ لوگ جو ایک خدا تو مانتے ہیں اور نیک اعمال کرتے ہیں ان کے ساتھ کیا ہوگا؟ مثال کے طورپر وہ مدر ٹریسہ کا حوالہ دے کر پوچھتاہے کہ اس نے اتنے اچھے کام کئے تو کیا اس کے ساتھ بھی برا ہوگا قیامت کے روز؟ بنیادی طورپر غیر مسلم جو نیک اعمال کریں ان کے ساتھ؟ کیوں کہ قرآن میں بھی نیک اعمال کا کہاگیاہے ، اس کا کہنا ہے کہ ان کے ساتھ کیوں برا ہوگا؟,"<p>بسم الله الرحمن الرحيم</p><p> Fatwa ID: 620-523/L=5/1436-U

اسی نوعیت کا سوال حضرت عائشہ رضی اللہ عنہا نے اپنے ایک رشتہ دار سے متعلق جن کی موت کفر پر ہوئی تھی، حضور صلی اللہ علیہ وسلم سے کیا تھا کہ یا رسول اللہ زمانہٴ جاہلیت میں (یعنی بحالت کفر) انہوں نے بہت سارے نیک کام کئے تھے کہ وہ فقراء کو کھانا کھلاتے تھے اور صلہ رحمی کرتے تھے وغیرہ تو کیا ان کے یہ نیک اعمال کل قیامت کے دن انھیں فائدہ دیں گے۔ تو آپ علیہ السلام نے فرمایا کہ نہیں ان کے نیک اعمال قیامت کے دن انھیں کچھ نفع نہ دیں گے، کیونکہ انھوں نے اللہ تعالیٰ سے کبھی دعا نہیں کی تھی کہ اے پروردگار قیامت کے دن میری مغفرت فرما یعنی وہ بعث بعد الموت (آخرت) پر ایمان نہیں رکھتے تھے، اور قرآن باک میں ہے کہ جو کوئی اسلام کے علاوہ کسی دوسرے دین کو طلب کرے گا تو ہرگز اس سے قبول نہ کیا جائے گا اور وہ آخرت میں تباہ کاروں میں ہوگا ”وَمَنْ یَبْتَغِ غَیْرَ الْإِسْلَامِ دِینًا فَلَنْ یُقْبَلَ مِنْہُ وَہُوَ فِي الْآخِرَةِ مِنَ الْخَاسِرِینَ (سورة آل عمران، رقم الآیة: ۸۵) عن عائشة قالت: قلت یا رسول اللہ ابن جوعان کان فی الجاہلیة یصل الرحم ویطعم المساکین فہل ذلک نافعة؟ قال لا ینفعہ إنہ لم یقل یوما رب اغفر خطیئتي یوم الدین․ قال الشارح: أي لم یکن مصدقا بالبعث ومن لم یصدق بہ کافر ولا ینفعہ عمل (فتح الملہم شرح مسلم- تتمة کتاب الإیمان- باب الدلیل علی أن من مات علی الکفر لا ینفعہ عمل ۲/۲۵۷/ ط اشرفی)مذکورہ آیت کریمہ اور حدیث مبارکہ سے صاف پتہ چلتا ہے کہ کسی بھی نیک عمل کی مقبولیت کے لیے ”ایمان“ کا ہونا اولین شرط ہے، اللہ تعالیٰ پر، پیغمبروں پر، کتاب اللہ پر اور قیامت کے دن وغیرہ پر ایمان لائے بغیر انسان خواہ کتنے ہی نیک اعمال کرلے اور کتنی بھی عبادت کرلے آخرت میں ان کا کوئی فائدہ حاصل ہوگا اور نہ ہی کوئی صلہ ملے گا بلکہ وہ خسارہ میں ہوگا، کیونکہ اعمالِ صالحہ کی مثال جسم کی طرح ہے اور ایمان کی مثال روح کی طرح ہے جس طرح روح کے بغیر جسم بے کار ہے، اسی طرح ایمان کے بغیر اعمالِ صالحہ بے سود ہے، آخرت میں کچھ کام نہ دیں گے عن أبي ہریرة قال: قال رسول اللہ صلی اللہ علیہ وسلم: تجیء الأعمال یوم القیامة، -إلی أن قال- ثم یجیء الإسلام، فیقول: یا رب، أنت السلام، وأنا الإسلام، فیقول اللہ تعالی: إنک علی خیر، بک الیوم آخذ، وبک أعطی، قال اللہ تعالی: وَمَنْ یَبْتَغِ غَیْرَ الْإِسْلَامِ دِینًا فَلَنْ یُقْبَلَ مِنْہُ وَہُوَ فِي الْآخِرَةِ مِنَ الْخَاسِرِینَ (تفیر ابن کثیر، سورة آل عمران: ۲/۲۶/ زکریا دیوبند) البتہ ایسے کفار جو دنیا میں نیک کام کرتے ہیں اللہ تعالیٰ ان کے نیک اعمال کا بدلہ انہیں دنیا ہی میں کسی نہ کسی شکل میں عطا کردیتے ہیں جیسے کہ بسا اوقات ان کے نیک کاموں کے صلہ میں انھیں ایمان کی توفیق عطا فرمادیتے ہیں اور کبھی تو دنیا میں ان کے نیک اعمال کے عوض لوگوں میں ان کا ذکر خیر عام کردیتے ہیں کہ لوگوں میں ان کے حسنِ کارکردگی کا چرچا عام ہوجاتا ہے اور کبھی ان کی روزی میں فراخی اور کشادگی پیدا کرتے ہیں: قال في فتح الملہم تحت حدیث حکیم ابن حزام أسلمت علی ما أسلفت: قال المازري: إن الکافر لا یصح منہ التقرب فلا یثاب علی طاعتہ لأن من شرط المتقرب أن یکون عارفصا لمن یتقرب إلیہ والکافر لیس کذلک، فالعماء حمدلوا ہذا الحدیث علی وجوہگ منہا․ إنک اکتسبت بذلک ثناء جمیلاً فہو باق لک في الإسلام أ إنک ببرکة فعل الخیر ہدیت إلی الإسلام لأن المبادی عنوان الغایات أو إنک بتلک الأفعال رزقت الرزق الواسع․ (فتح الملہم، تتمة کتاب الإیمان، باب حکم عمل الکافر إذا أسلم بعدہ: ۲/۸۷/ اشرفی دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57937,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57913,غوث الاعظم کہنا کیساہے؟,غوث الاعظم کہنا کیساہے؟,"<p>بسم الله الرحمن الرحيم</p><p> Fatwa ID: 219-219/Sd=5/1436-U

غوث اعظم سے اگر حضرت عبدالقادر جیلانی رحمة اللہ علیہ کی ذات مراد ہے تو ان کو غوثِ اعظم کہنا صحیح ہے، وہ غوث اعظم کے نام سے معروف ہیں؛ لیکن حرف ندا کے ذریعہ یا غوث اعظم کہنا صحیح نہیں ہے، اس میں غیر اللہ سے استمداد ہے، جو ناجائز ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57913,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57886,حضرت عیسی علیہ السلام کے بارے میں ” کلمتہ اللہ “ کا کیا مطلب ہے؟,حضرت عیسی علیہ السلام کے بارے میں ” کلمتہ اللہ “ کا کیا مطلب ہے؟,"<p>بسم الله الرحمن الرحيم</p><p> Fatwa ID: 286-272/H=4/1436-U

مطلب یہ ہے کہ حضرت عیسیٰ علیہ السلام مادّ ی اسباب کے واسطہ کے بغیر کلمة ”کن“ سے پیدا ہوئے ہیں، مزید تفصیل کے لیے حضرت اقدس الحاج مولانا مفتی محمد شفیع صاحب رحمہ اللہ تعالی کی کتاب ”تفسیر معارف القرآن“ ج۲ ص۶۱۶ ملاحظہ کریں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57886,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57775,کیا قرآن وحدیث کی روشنی میں امام مہدی کے ظہور کی کوئی علامت ہے؟,میں پاکستان سے عاطف ہوں، میں پوچھنا چاہتاہوں کہ کیا قرآن وحدیث کی روشنی میں امام مہدی کے ظہور کی کوئی علامت ہے؟یہ بات کس حد تک درست ہے کہ دنیا ختم ہونے سے پہلے امام مہدی تشریف لائیں گے؟,"<p>بسم الله الرحمن الرحيم</p><p> </p><p>
	Fatwa ID: 662-672/L=6/1436-U</p><p>
	قربِ قیامت حضرت امام مہدی دنیا میں تشریف لائیں گے، بلکہ حضرت امام مہدی کا ظہور قربِ قیامت کی ایک نشانی ہے، نیز احادیث مبارکہ میں آپ کے ظہور کی چند مخصوص علامات کا تذکرہ ہے جو حسب ذیل ہیں: (۱) آپ چالیس سال کی عمر میں امام مہدی بن کر ظاہر ہوں گے اور سات یا نو سال حکومت کریں گے۔ (۲) حرم شریف میں رکن اور مقامِ ابراہیم کے درمیان آپ کے ہاتھ پر بیعت خلافت لی جائے گی، اور آپ ساری دنیا میں عدل وانصاف فرمائیں گے۔ (۳) آپ نصاریٰ سے جنگ کریں گے۔ (۴) آپ کے دور میں دجال کا خروج ہوگا ارو آپ دجال کا مقابلہ کریں گے۔ (۵) آپ ہی کے دور میں حضرت عیسی علیہ لاسلام نزول فرمائیں گے، اور نزول کے بعد آپ دو سال تک حضرت عیسیٰ علیہ السلام کی معیت میں رہیں گے۔ (۶) آپ ستر ہزار کے لشکر کو لے کر قسطنطنیہ کو فتح کریں گے، ان کے علاوہ اور بھی بہت سی نشانیاں احادیث مبارکہ میں حضرت امام مہدی کے ظہور سے متعلق وارد ہوئی ہیں، عن عبد اللہ بن الحارث قال یخرج المہدی وہو ابن أربعین سنة کأنہ رجل من بني إسرائیل (العرف الوردي ص: ۲۷، ط مفتی الہی بخش) إن النبي صلی اللہ علیہ وسلم قال: یکون اختلاف عند موت خلیفة فیخرج رجل من أہل المدنیة ہاربًا إلی مکة فیاتیہ ناس من أہل مکة فیخرجونہ وہو کارہ فیبایعونہ بین الرکن والمقام (أبو داوٴد، کتاب المہدی: ۲/۵۸۹) أخرج ابن أبي شیبة عن ابن سیرین قال: المہدي من ہذہ الأمة وہو الذي یومّ عیسی ابن مریم علیہ السلام (العرف الوردي ص: ۱۴ ط: مفتی الہی بخش) عن أبي سعید عن النبي صلی اللہ علیہ وسلم قال تملأ الأرض ظلمًا وجورا فیقوم رجل من عترتي فیملأہا قسطًا وعدلاً یملک سبعًا أو تسعًا (العرف الوردي: ص۱۰، ط: مفتی الہی بخش)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57775,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57758,حادثہ کی موت ہوئی تو کیا شہید کا مرتبہ ملتاہے یا نہیں اور شہید کا مرتبہ کس کس کو ہے؟,حادثہ کی موت ہوئی تو کیا شہید کا مرتبہ ملتاہے یا نہیں اور شہید کا مرتبہ کس کس کو ہے؟,"<p>بسم الله الرحمن الرحيم</p><p> Fatwa ID: 198-198/Sd=5/1436-U

جو شخص اعلائے کلمة اللہ کے لیے اپنی جان قربان کردے، یا اسے ظالموں (چور، ڈاکو وغیرہ) نے ظلما قتل کردیا ہو، ایسا شخص شریعت کی نگاہ میں حقیقی شہید کہلاتا ہے، جس پر دنیا وآخرت دونوں جہاں میں شہادت کے احکام جاری ہوتے ہیں اور جس شخص کی وفات کسی حادثے میں ہو مثلاً: آگ سے جل کر یا پانی میں ڈوب کر یا کسی جگہ سے گرکر وغیرہ وغیرہ تو وہ آخرت کے اعتبار سے تو شہید کہلائے گا لیکن دنیا میں اس پر شہادت کے احکام جاری نہیں ہوں گے، اخروی اعتبار سے شہادت کا مرتبہ پانے والوں کی بہت سی قسمیں ہیں، علامہ سیوطی رحمہ اللہ نے تیس قسم کے افراد شمار کرائے ہیں، بعض نے چالیس اور بعض نے پچاس سے زیادہ قسم کے افراد کی تعیین کی ہے۔ قال ابن عابدین: ”قید بالقتل“؛ لأنہ لو مات حتف أنفہ أو ابترد أو حرق أو غرق أو ہدم، لم یکن شہیدا في حکم الدنیا وإن کان شہید الآخرة․ وقال: قولہ ”في الشہید الکامل“ وہو شہید الدنیا والآخرة، وشہادة الدنیا بعدم الغسل إلا لنجاسة أصابتہ غیر دمہ، وشہادة الآخرة بنیل الثواب الموعود للشہید۔ والمراد بشہید الآخرة: من قتل مظلومًا أو قاتل لإعلاء کلمة اللہ تعالی حتی قتل․ وقال الحصکفي: وکذا الغریق والحریق والمہدوم علیہ․ وقد عَدَّہم السیوطي نحو الثلاثین․ قال ابن عابدین: قد نظم ما قالہ السیوطي العلامة الشیخ علی الأجہودی․ وذکر نحو الثلاثین أیضًا لکنہ زاد علی ما ہنا․ وبذلک زادت علی الأربعین وقد عَدَّہا بعضہم أکثر من خمسین، وذکرہا الرحمتي منظومة․ (الدر المختار مع رد المحتار: ۳/۱۴۷-۱۵۵، باب الشہید، ط: دار إحیاء التراث العربي، بیروت، وکذا في حاشیة الطحطاوي علی مراقي الفلاح، ص: ۱۲۸، باب أحکام الشہید)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57758,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57692,قرب قیامت کے وقت نزول عیسی علیہ السلام کے بارے میں کیا کوئی اختلاف ہے ؟اگر اختلاف ہے تو صحیح قول کون سا ہے ؟,قرب قیامت کے وقت نزول عیسی علیہ السلام کے بارے میں کیا کوئی اختلاف ہے ؟اگر اختلاف ہے تو صحیح قول کون سا ہے ؟,"<p>بسم الله الرحمن الرحيم</p><p> Fatwa ID: 273-263/H=4/1436-U

”حیات مسیح اور ان کے نزول پر اہل اسلام کا اتفاق ہے کسی کا اختلاف نہیں، معتزلہ بھی متفق ہیں کیونکہ احادیث متواترہ سے ثابت ہے، صرف فلاسفہ اور ملاحدہ کا اختلاف ہے اھ اسلام اور قادیانیت کا تقابلی مطالعہ (موٴلفہ حضرت مولانا عبد الغنی پٹیالوی رحمہ اللہ) اس عنوان کے تحت آٹھ معتبر ومستند حوالوں سے حضرت عیسی علیہ السلام کے نزول پر اجماع امت کو ثابت فرمایا ہے، تفصیل کے لیے ملاحظہ ہو مذکورہ بالا کتاب کا ص۱۸۸، ۱۸۹، فلاسفہ وملاحدہ کا اختلاف کرنا بالکل لا یعبأ بہ اور غیر معتبر درجہ میں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57692,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57658,اگر کسی شخص کی قبر نہ ہو تو اسکو قبر کا عذاب یا نعمتیں کیسے ملتی ہیں؟,چند عقائد سے متعلق سوالات ہیں،ملاحظہ کریں: اگر کسی شخص کی قبر نہ ہو تو اسکو قبر کا عذاب یا نعمتیں کیسے ملتی ہیں؟مثلا کسی جگہ بم دھماکہ ہو تو اسکی زد میں آنے والے لوگوں کے چیتھڑے اڑ جاتے ہیں،انگریزوں کے زمانہ میں لوگوں کو توپ کے آگے کھڑا کر چیتھڑے اڑا دیے جاتے تھے ،ایک اور مثال ہے اس آدمی کی جسے جنگل میں کوئی جانور کھا جائے۔ ایسے لوگوں کی تو قبور نہیں ہوتیں،پھر انکو قبر کی نعمتیں یا تکالیف کیسے ملیں گی؟ اگر کوئی شخص دنیا میں معذور رہا تو کیا وہ روزمحشر میں جب اسے پھر زندہ کیا جائیگا تب بھی معذور ہوگا؟ اللہ روز محشر میں دیوانوں کا کیا حشر کریگا؟ کسی لاش کو دفن کرنے کے چند سالوں بعد جب اسے دوبارہ کھود کر دیکھا جائے تو وہاں صرف ہڈیوں کا ڈھانچہ ملتا ہے ؛تو اگر اس شخص کو عذاب قبر ہو رہا ہوتو کیا قبر کے سانپ اور بچھو اسکی ہڈیوں کو کاٹتے ہیں اور اسکی روح کو تکلیف ہوتی ہے ؟ میں نے سنا ہے کہ ہر دور میں ۴۰۰ اولیا ۴۰ ابدال اور قطب ہوتے ہیں۔سوال یہ ہے کہ ان حضرات کو انکے علاوہ کوئی اور بھی پہچان سکتا ہے؟ ان کو پہچاننے یا دیکھنے کے خواہشمند کو کیا کرنا چاہیے ؟جزاک اللہ,"<p>بسم الله الرحمن الرحيم</p><p> Fatwa ID: 360-357/B=4/1436-U

یہ بات پہلے اصولی طور پر سمجھ لیجیے کہ مرنے کے بعد کے حالات کوئی انسان اپنی عقل سے نہیں سمجھ سکتا، اس میں عقل کو دخل دینا بھی جائز نہیں، نبی کریم صلی اللہ علیہ وسلم کو اللہ تعالیٰ نے جو کچھ اور جتنی باتیں بتائیں ہیں ہم بھی اتنی ہی بات بتاسکتے ہیں، اس میں اپنی طرف سے عقلی گدے نہیں لگاسکتے ہیں، مرنے کے بعد کی حالت کا نام قبر ہے خواہ مرنے والا جل جائے، دریا میں غرق ہوجائے، کوئی اژدہا یا گھڑیال نگل جائے۔ اس قبر کی کیفیت عذاب وانعام کی کیفیت ہمیں نہیں بتائی گئی ہے بس جس قدر ہمیں بتایا گیا ہے اسی پر آمَنَّا وصَدَّقْنَا کہنا ہے۔ اس لیے قبر کی نعمتیں یا تکلیفیں کیسے ملیں گی، اس کے بارے میں سوال کرنا بے سود ہے سمجھنے کے لیے اتنا کافی ہے کہ رات میں جب ہم خواب دیکھتے ہیں تو اس میں ہم کہیں جارہے ہیں کسی سے بات چیت کررہے ہیں، تو جسم ہمارا ہمارے بستر پر ہوتا ہے اور روح کا تعلق ٹہلنے، کسی سے بات چیت کرنے سے ہوتا ہے، اسی طرح روح جو اعلی علیین میں چلی جاتی ہے اور جسم قبر میں رہتا ہے تو ان دونوں کا لگاوٴ اسی خواب کی طرح ہوتا ہے جسم کہاں ہوتا ہے وہ اللہ ہی کو معلوم ہے۔
بیشک ۴۰۰ اولیاء واقطاب اس روئے زمین پر رہتے ہیں، مگر ہم ان کی شناخت نہیں کرسکتے، مثل مشہور ہے ولی را ولی می شناسد، یعنی ولی ہی ولی کو اور قطب ہی قطب کو پہچان سکے گا۔ ہم لوگ انھیں نہیں شناخت کرسکتے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57658,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57613,"غیر مقلد کہتے ہیں کہ علمائے دیوبند کا عقیدہ درست نہیں ہے، وہ کلیات امدادیہ صفحہ نمبر 18, 19, 36 ,37 اور امدادالمشتاق 62 کے حوالے دیتے ہیں۔میں نے ان کو بہشتی زیور کا عقیدہ کا بیان ․․․․پڑھنے کے لیے کہا ہے ، لیکن وہ لوگ مذکورہ بالا حوالے ہی دیتے ہیں۔","ایک غیر مقلد نے مجھے واٹس اپ گروپ میں شامل کیا ہے، اس میں میں نے دیکھا کہ وہ آزادی سے مسلک امام ابوحنیفہ اور تقلید کی تردید کرتے ہیں، اہل سنت والجماعت سے بہت سے لوگ اس گروپ میں شامل ہیں، ان لوگوں کی باتوں سے مجھے محسوس ہوا ہے کہ وہ لوگ متأثر ہوگئے ہیں اور گمراہ ہوگئے ہیں، میرے پاس کتابیں ہیں جیسے دلائل نماز ․․․حضرت مولانا مفتی شعیب اللہ خان، مفتاحی، اور تقلید شرعی کی ضرورت ․․․حضرت مولانا مفتی سید ابو رحیم صاحب لاپوری۔ میں نے ان کے سوالوں کا جواب دیاہے اور کتابوں سے کچھ صفحات بھی بھیجے ہیں۔ لیکن کچھ سوالات ایسے ہیں جن کا میں جواب نہیں دے سکا۔ (۱) وہ کہتے ہیں کہ علمائے دیوبند کا عقیدہ درست نہیں ہے، وہ کلیات امدادیہ صفحہ نمبر 18, 19, 36 ,37 اور امدادالمشتاق 62 کے حوالے دیتے ہیں۔میں نے ان کو بہشتی زیور کا عقیدہ کا بیان ․․․․پڑھنے کے لیے کہا ہے ، لیکن وہ لوگ مذکورہ بالا حوالے ہی دیتے ہیں۔ (۲) وہ یہ بھی کہتے ہیں کہ رسول اللہ صلی اللہ علیہ وسلم نے حدیث کتاب المعجم الاوسط ، حدیث نمبر 8715 ․․․ طبرانی ․․․․․․․میں تقلید سے منع فرمایا ہے۔","<p>بسم الله الرحمن الرحيم</p><p> </p><p>
	Fatwa ID: 614-613/L=6/1436-U</p><p>
	(۱) علمائے دیوبند کا عقیدہ درست نہیں اس کی ان سے دلیل طلب کریں کس وجہ سے وہ ایسا الزام لگاتے ہیں، اس کی صراحت کتابوں کی عبارت وحوالہ کے ساتھ کریں وہ کون سا ایسا غلط عقیدہ ہے جس کو علمائے دیوبند کی جماعت مانتی ہے، اور وہ قرآن وحدیث کے خلاف ہے۔ (۲) کتاب المعجم الاوسط جس کا وہ حوالہ دے رہے ہیں کہ رسول اللہ صلی اللہ علیہ وسلم نے تقلید سے منع کیا ہے ان سے مکمل عبارت طلب کرکے روانہ کریں، پھر ان شاء اللہ جواب دیا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57613,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57548,شرک کیا ہے؟ اور ہم شرک میں کب آجاتے ہیں ؟پوری شرک کی تفصیل بتائیں اور اس سے کیسے بچا جاسکتاہے؟,شرک کیا ہے؟ اور ہم شرک میں کب آجاتے ہیں ؟پوری شرک کی تفصیل بتائیں اور اس سے کیسے بچا جاسکتاہے؟,"<p>بسم الله الرحمن الرحيم</p><p> Fatwa ID: 320-317/B=4/1436-U

اللہ کی ذات کے ساتھ کسی کو شریک ٹھہرانا، مثلاً اللہ کی عبادت کے ساتھ بتوں کو اپنا خدا ماننا، اس سے اپنی مرادیں مانگنا، چاند، سورج پیپل، پتھر کو خدا ماننا اور اس کی پوجا کرنا، یا اللہ کی صافت میں سے کسی صفت کے ساتھ دوسروں کو شریک گرداننا مثلاً اللہ ہی تعالیٰ اولاد دیتا ہے، ہم اگر اللہ کے ساتھ کسی اور کو مثلاً خواجہ معین الدین کو اولاد دینے والا مانیں تو یہ شرک ہے۔ بیماری دینا، تندرستی، رزق دینا صرف اللہ کا کام ہے، اگر ہم کسی اور کے بارے میں یہ عقیدہ رکھیں کہ وہ بھی بیماری، تندرستی، اور رزق دیتا ہے تو یہ شرک ہے قرآن میں آیا ہے، إِنَّ الشِّرْکَ لَظُلْمٌ عَظِیمٌ، شرک بہت بڑا ظلم ہے، اس سے آدمی ایمان سے نکل جاتا ہے، مسلمان نہیں رہتا ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57548,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57533,میرا سوال یہ ہے کہ کیا امام ماتریدی کا عقیدہ امام ابو حنیفہ رحمہ اللہ کے عقیدے سے ما خوذ تھا یا انہوں نے خود عقیدے کے باب میں تصنیف کیا؟,میرا سوال یہ ہے کہ کیا امام ماتریدی کا عقیدہ امام ابو حنیفہ رحمہ اللہ کے عقیدے سے ما خوذ تھا یا انہوں نے خود عقیدے کے باب میں تصنیف کیا؟,"<p>بسم الله الرحمن الرحيم</p><p> Fatwa ID: 259-224/Sn=4/1436-U

امام ابوحنیفہ رحمہ اللہ (۸۰-۱۵۰) کے عقائد وہی تھے جو جمہور اہل سنت والجماعت کے ہیں اور امام ماتریدی رحمہ اللہ (متوفی ۳۳۳ھ) اہل السنة والجماعت کے ترجمان تھے، انھوں نے جمہور اہل السنة والجماعة کے عقائد کو مدلل کرکے فن کی شکل دیدی اوراس موضوع پر باضابطہ تصنیف کیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57533,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57531,عقیدہ,برائے مہربانی اسکا ترجمہ کردیں اللہ آپکو جزائے خیر عطاکرے .. قال ا(؟)مام ماتریدي فإن قیل کیف یری: قیل بلا کیف إذالکیفیة تکون لذي صورة بل یری بلا وصف قیام وقعود واتکاء وتعلق واتصال وانفصال ومقابلة ومدابرة وقصیر وطویل ونور وظلمة وساکن ومتحرک ومماس ومباین وخارج وداخل ولا معنی یأخذہ الوھم أویقدرہ العقل لتعالیہ عن ذلک.....( التوحید للماتریدي ص 85),"<p>بسم الله الرحمن الرحيم</p><p> Fatwa ID: 246-211/Sn=4/1436-U

مذکورہ فی السوال عبارت ”اللہ کی رویت“کی بحث سے ماخوذ ہے، سیاق وسباق کی روشنی اس کا ترجمہ درج ذیل ہے: امام ماتریدی رحمہ اللہ نے فرمایا: اگر دریافت کیا جائے کہ اللہ تعالیٰ کی روٴیت کس طرح ہوگی؟ (یعنی لوگ اللہ تعالیٰ کو کیسے دیکھیں گے؟) تو جواب دیا جائے گا کہ بغیر کسی کیفیت کے؛ وجہ یہ ہے کہ کیفیت تو ذی صورت (صورت وشکل والی چیز) کی ہوتی ہے؛ بلکہ اللہ تعالیٰ کی روٴیت قیام (کھڑا ہونا) قعود (بیٹھنا) اتکاء (ٹیک لگانا) تعلق (کسی چیز سے وابستہ ہونا) اتصال (کسی چیز سے لگے ہوئے ہونا) انفصال (کسی چیز سے جدا ہونا) مقابلہ (آمنے سامنے ہونا) مدابرہ (کسی چیز کے پیچھے ہونا) قصیر (پست قد) طویل (درازقامت) نور (روشنی) ظلمت (تاریکی) ساکن (گردش کرنے والا) متحرک (حرکت کرنے والا) مماس (کسی چیز کے ساتھ مس کیا ہوا ہونا) مباین (کسی چیز سے الگ) خارج (باہر) داخل (اندر) (جیسے) اوصاف کے ساتھ متصف ہوئے بغیر (اللہ کی) روٴیت ہوگی، نیز کسی ایسے مفہوم کے بغیر اللہ تعالیٰ کی روٴیت ہوگی، جو قوتِ واہمہ میں آتا ہو، اور عقل اس کا ادارک کرتی ہو (اور بلا ان اوصاف کے ساتھ متصف ہوئے اللہ کی روٴیت اس لیے ہوگی کہ) اللہ ان سب سے بالا تر ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57531,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57438,میں انڈیا کا رہنے والا ہوں۔ کیا کوئی ہندو لڑکی کسی مسلمان لڑکے کے ہاتھ پر راکھی باندھ سکتی ہے؟ براہ کرم تفصیلی جواب عنایت فرماویں۔,میں انڈیا کا رہنے والا ہوں۔ کیا کوئی ہندو لڑکی کسی مسلمان لڑکے کے ہاتھ پر راکھی باندھ سکتی ہے؟ براہ کرم تفصیلی جواب عنایت فرماویں۔,"<p>بسم الله الرحمن الرحيم</p><p> </p><p>
	Fatwa ID: 190-156/Sn=3/14366-U</p><p>
	”راکھی باندھنا“ ایک ہندوانہ رسم ہے؛ بلکہ ہندوٴں کے مذہبی تہوار کا ایک اہم جزء ہے، کسی مسلمان کے لیے ہندوٴں کے مذہبی تہوار میں شرکت کرنا یا ان کے کسی رسم کو اپنانا قطعاً جائز نہیں ہے؛ لہٰذا صورت مسئولہ میں مسلمان لڑکے کے لیے اپنے ہاتھ پر راکھی بندھوانا شرعاً ناجائز ہے اور کسی اجنبی لڑکی سے بندھوانا (خواہ ہندو ہو یا کوئی اور) یہ تو اور بھی برا ہے، نیز اگر کوئی مسلمان ہندووٴں کے اس رسم کو بنظر استحسان دیکھتا ہے تو اس پر کفر کا اندیشہ ہے۔ یکفر بوضع قلنسوة المجوس علی رأسہ علی الصحیح إلاّ لضرورة دفع الحر والبرد وبشدّ الزنار في وسطہ إلا إذا فعل ذلک خدیعة في الحرب وطلیعة للمسلمن الخ (عالم گیري، ۲/۲۷۶، موجبات الکفر، کتاب السیر ط: زکریا)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57438,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57239,کیا روانگی کے وقت ” اللہ حافظ /خدا حافظ “ کہنا بدعت ہے؟,کیا روانگی کے وقت ” اللہ حافظ /خدا حافظ “ کہنا بدعت ہے؟ایک عالم صاحب نے کہا کہ یہ بدعت ہے؟کیوں کہ یہ ہمارے نبی کریم صلی اللہ علیہ وسلم کی سنت نہیں ہے اور آپ نے یہ لفظ کبھی استعمال نہیں کیا ،بلکہ ملاقات کرتے اور جاتے وقت ہمیشہ ” السلام علیکم “کہتے تھے ، لیکن میں نے دیکھا کہ بہت سارے لوگ اس لفظ کو استعمال کررہے ہیں، جب میں نے ان کو کہا کہ یہ بدعت ہے تو وہ اس بات کو ماننے سے انکار کررہے ہیں۔ براہ کرم، مع حوالہ مسئلے کی وضاحت فرمائیں۔,"<p>بسم الله الرحمن الرحيم</p><p> </p><p>
	Fatwa ID: 286-251/Sn=5/1436-U</p><p>
	رخصت ہوتے وقت مسنون یہ ہے کہ سلام کرے اور درج ذیل دعا پڑھے: أَسْتَوْدِعُ اللَّہَ دِینَکَ وَأَمَانَتَکَ وَخَوَاتِیمَ عَمَلِکَ یعنی میں تمھارا دین تمھاری امانت اور آخری عمل (حسن خاتمہ) کو اللہ تعالیٰ کے حوالے کرتا ہوں۔ ترمذی شریف کی حدیث میں ہے کہ اللہ کے رسول صلی اللہ علیہ وسلم جب کسی کو رخصت کرتے تو اس کا ہاتھ تھام لیتے اور مذکورہ بالا دعا پڑھتے (ترمذی، باب ما یقول إذا ودّع إنسانا)؛ اس لیے مسلمانوں کو چاہیے کہ روانگی کے وقت اسی کے مطابق پہلے سلام کریں، پھر یہ دعا پڑھیں۔ سلام اور دعا چھوڑکر صرف ”خدا حافظ“ یا ”اللہ حافظ“ کو اس کی جگہ پر استعمال کرنا خلافِ سنت اور مکروہ ہے، باقی اگر کوئی شخص سلام کے ساتھ ساتھ یہ یا اس طرح کے دوسرے ہم معنی الفاظ بھی کہہ دے تو اس میں کوئی حرج نہیں، اس کی گنجائش ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57239,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57195,جاوید احمد غامدی کے بارے میں، جس کے درجِ ذیل عقائد وخیالات ہیں اور ان کی دعوت واشاعت میں ہمہ تن مصروف ہے ۔ حیات ونزول عیسیٰ کا منکر ہے ،۔ کہتا ہے عیسیٰ علیہ السلام وفات پاگئے ہیں,کیا فرماتے ہیں علماء دین ومفتیان شرع متین جاوید احمد غامدی کے بارے میں، جس کے درجِ ذیل عقائد وخیالات ہیں اور ان کی دعوت واشاعت میں ہمہ تن مصروف ہے ۔ ۱۔حیات ونزول عیسیٰ کا منکر ہے ،۔ کہتا ہے عیسیٰ علیہ السلام وفات پاگئے ہیں۔﴿میزان،ص۷۸۱﴾۔ ظہور مہدی کا بھی منکر ہے ، کہتا ہے قیامت کے قریب کوئی مہدی نہیں آئے گا۔میزان،ص۷۷۱ مرزا غلام احمد قادیانی، غلام احمد پرویز سمیت کسی کو کافر تسلیم نہیں کرتا اور کہتا ہے کہ کسی بھی امتی کو کسی کی تکفیر کا حق نہیں ہے ۔اشراق، اکتوبر۲۰۰۸ء ص۷۶ حجیت حدیث کا منکر ہے ۔ اس کا کہنا ہے کہ حدیث سے دین میں کسی عمل یا عقیدے کا اضافہ بالکل نہیں ہوسکتا۔ حدیث شریف اور سنت رسول سے قراآن پاک کی تخصیص وتحدید کا بھی منکر ہے ۔ کہتا ہے (؟) حدیث مبارکہ میں جو چیز ﴿اس کے ﴾ علم وعقل کے مسلمات کے خلاف ہو وہ ناقابل قبول ہے ۔ میزان،ص۵۱،۶۱،۲۶ سنت کے قبول کے لیے بھی قرآن پاک کی طرح تواتر کی شرط لگاتا ہے ۔ اس کے نزدیک سنتوں کی کل تعداد صرف ۲۷ ہے ۔ باقی تمام سنتوں کا منکر ہے ۔ مثلا آپ صلی اللہ علیہ وسلم کے مختلف اعمال، نفلی عبادات، مرغوب طعام، لباس وغیرہ کی سنیت کا منکر ہے ۔میزان،,"<p>بسم الله الرحمن الرحيم</p><p> Fatwa ID: 708-674/L=6/1436-U

حیات عیسیٰ علیہ السلام اور قربِ قیامت آپ کے نزول کا تذکرہ قرآن پاک کی متعدد آیات سے ثابت ہے، چنانچہ کلام پاک میں ہے کہ وَمَا قَتَلُوہُ وَمَا صَلَبُوہُ وَلَکِنْ شُبِّہَ لَھُمْ․ وَمَا قَتَلُوہُ یَقِینًا، بَلْ رَفَعَہُ اللَّہُ إِلَیْہِ وَکَانَ اللَّہُ عَزِیزًا حَکِیمًا، وَإِنْ مِنْ أَہْلِ الْکِتَابِ إِلَّا لَیُؤْمِنَنَّ بِہِ قَبْلَ مَوْتِہِ وَیَوْمَ الْقِیَامَةِ یَکُونُ عَلَیْہِمْ شَہِیدًا․ (سورة النساء: رقم الآیة: ۱۵۷-۱۵۸-۱۵۹) کہ یہودیوں نے حضرت عیسیٰ علیہ السلام کو نہ قتل کیا ہے اور نہ ہی سولی دی ہے بلکہ اللہ تعالیٰ نے آپ کو اٹھالیا ہے، اور آپ کی وفات سے قبل تمام اہل کتاب آپ پر ایمان لائیں گے، اور یہ اسی وقت ہوگا جب کہ قربِ قیامت آپ دنیا میں تشریف لائیں، نیز حیات ونزولِ عیسیٰ علیہ السلام بکثرت احادیث مبارکہ سے ثابت ہیں جو حد واتر کو پہنچ چکی ہیں، حدیث باک میں ہے: قال رسول اللہ صلی اللہ علیہ وسلم إن عیسَی لم یمتْ، وإنہ راجعٌ إلیکم قبل یوم القیامة (تفسیر البحر المحیط: ۲/۲۷۳) قال رسول اللہ صلی اللہ علیہ وسلم یحج المہدی وہو ابن أربعین سنة الخ (العرف الوردی للسیوطی: ۲۷، ط مفتی الہی بخش) قال العلامة الشوکانی فی کتابہ ”التوضیح“ إن الأحادیث الواردة فی المہدی المنتظر متواترة والأحادیث الواردة فی الدجال متواترة والأحادیث الواردة فی نزول عیسی متواترة․ 
نیز احادیث متواترہ، صحیحہ اور ثابتہ کا منکر اور ان کی حجیت کو تسلیم نہ کرنے والا باجماعِ اہل ا لسنة والجماعة دائرہٴ اسلام سے خارج ہے، من أنکر المتواتر فقد کفر ومن أنکر المشہو یکفر عند البعض الخ (الہندیة، کتاب السیر الباب التاسع أحکام المرتدین/ ما یتعلق بالأنبیاء) من قال لفقیہ یذکر شیئًا من العلم أو یروي حدیثًا صحیحًا أي ثابتًا لا موضوعًا ہذا لیس بشيء کفر (شرح الفقہ الأکبر ص: ۴۷۳) الحاصل مذکور فی السوال عقائد کا حامل شخص باجماع اہل السنة والجماعة کافر ہے، دائرہٴ اسلام سے خارج ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57195,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57072,کیا شیطان اور جنات چھوٹے بچہ کا جان نکال سکتاہے؟ کیا اللہ نے شیطان کو اتنا پاور دیا ہے؟,کیا شیطان اور جنات چھوٹے بچہ کا جان نکال سکتاہے؟ کیا اللہ نے شیطان کو اتنا پاور دیا ہے؟ براہ کرم، اللہ کے واسطے مجھے جواب دیں۔,"<p>بسم الله الرحمن الرحيم</p><p> </p><p>
	Fatwa ID: 217-267/L=3/1436-U</p><p>
	روح قبض کرنے پر حضرت عزرائیل علیہ السلام مامور ہیں اور وہی روح قبض کرتے ہیں؛ البتہ جنات اس کا سبب بن سکتا ہے،مثلاً گلا دبادے یا کوئی اورعمل کردے جس سے روح نکل جائے، جس طرح انسان دوسرے کو کسی آلہ وغیرہ سے قتل کردیتا ہے جو اس کی جان نکلنے کا سبب بن جاتا ہے۔ واضح رہے کہ یہ واقعہ صرف بچے کے ساتھ خاص نہیں ہے بلکہ بڑوں کے ساتھ بھی پیش آسکتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57072,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57026,کیا حضرت عیسی علیہ السلام ، حضرت الیاس علیہ السلام، حضرت ادریس علیہ السلام ، حضرت خضر علیہ السلام اور حضرت امام مہدی علیہ السلام حیات ہیں؟ اور وہ کہاں ہیں؟,میرا سوال یہ ہے کہ کیا حضرت عیسی علیہ السلام ، حضرت الیاس علیہ السلام، حضرت ادریس علیہ السلام ، حضرت خضر علیہ السلام اور حضرت امام مہدی علیہ السلام حیات ہیں؟اور وہ کہاں ہیں؟ کیا حضرت خضر علیہ السلام اور حضرت امام مہدی علیہ السلام دونوں اللہ کے نبی ہیں؟,"<p>بسم الله الرحمن الرحيم</p><p> </p><p>
	Fatwa ID: 153-158/H=3/1436-U</p><p>
	حضرت عیسیٰ علیہ السلام کا آسمان پر زندہ ہونا اجماعی عقیدہ ہے، تفسیر ابن کثیر میں ہے: ثم إنہ رفعہ إلیہ وإنہ باق حي وإنہ سینزل قبل یوم القیامة کما دلت علیہ الأحادیث المتواترة (۲/ ۱۳، نساء: ۵۹) حضرت الیاس، حضرت ادریس اورحضرت خضر (علیہم السلام ) زمین پر اورحضرت ادریس علیہ السلام آسمان پر زندہ ہیں۔ قال وہب واختلفوا في أنہ حي (أيإدریس) في السماء أم میت فقال قوم ہو حي وقالوا أربعة من الأنبیاء أحیاء اثنان في الأرض الخضر وإلیاس واثنان في السماء إدریس وعیسی (مظہری: ۶/۲۷) احادیث میں ظہور مہدی کے جو احوال ذکر کیے گئے ہیں ان سے اندازہ ہوتا ہے کہ وہ ابھی پیدا ہی نہیں ہوئے، حضرت مہدی نبی نہیں ہوں گے، اسی طرح اکابر کی اکثریت اس پر ہے کہ حضرت خضر نبی نہیں ”وذہب کثیرون إلی أنہ لم یکن نبیًّا بل کان ولیًّا“ ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57026,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57021,میں حافظ ہوں ، الحمد للہ، کیا مسجد میں نمازپڑھاتے وقت حدر میں قرآن پڑھنا جائز ہے؟,میں حافظ ہوں ، الحمد للہ، کیا مسجد میں نمازپڑھاتے وقت حدر میں قرآن پڑھنا جائز ہے؟,"<p>بسم الله الرحمن الرحيم</p><p> </p><p>
	Fatwa ID: 93-93/Sd=3/1436-U</p><p>
	نماز پڑھاتے وقت حدر میں قرآن پڑھنا جائز ہے بشرطیکہ حروف کی ادائیگی میں کمی بیشی نہ ہو، البتہ ترتیل یعنی ٹھہرٹھہر کر قرآن پڑھنا اولیٰ ہے، خود قرآن پاک میں ہے: وَرَتِّل القُرْاٰنَ تَرْتِیْلاً آپ صلی اللہ علیہ وسلم کا معمول بھی قرآن کو ترتیل سے پڑھنے کا تھا: قال الحصکفي نقلاً عن الحجة: یقرأ في الفرض بالترسل حرفًا حرفًا الخ (الدر المختار مع رد المحتار: ۲/۳۳۲، فصل في القراء ة زکریا، دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57021,deoband,عقائد و  ایمانیات,اسلامی عقائد
01-Sep-2020,https://darulifta-deoband.com/home/ur/islamic-beliefs/57020,کیا دولہا شادی کے دن سہرا پہن سکتا ہے؟کیا یہ حلال ہے یا حرام؟,کیا دولہا شادی کے دن سہرا پہن سکتا ہے؟کیا یہ حلال ہے یا حرام؟,"<p>بسم الله الرحمن الرحيم</p><p> </p><p>
	Fatwa ID: 106-106/Sd=3/1436-U</p><p>
	شادی کے دن دولہے کے سر پر سہرا باندھنا ہندوانہ رسم ہے، جس کا ترک کرنا واجب ہے: قال النبي صلی اللہ علیہ وسلم: من تشبہ بقوم فہومنہم (مشکاة کتاب اللباس) مستفاد: اصلاح الرسوم، ص:۲۱، دوسرا باب رسوم نکاح کا بیان،محمودیہ: ۱۷/ ۴۴۹،زکریا، دیوبند، اسلامی شادی، ص: ۱۳۴۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57020,deoband,عقائد و  ایمانیات,اسلامی عقائد
