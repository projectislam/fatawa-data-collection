issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/taharah-purity/49764,سوتی یا اونی موزوں پر مسح,"کیا ""وضو کے لئے "" موزہ جو چمڑے کا نہی ہے اس پر مسح کر سکتے ہیں -بہت لوگ آفس میں موزے پر مصح کرتے ہیں جب کہ موزہ چمڑے کا نہیں ہے ""","<p>بسم الله الرحمن الرحيم</p><p> Fatwa ID: 128-114/B=1/1435-U

حدیث شریف میں یہ آیا ہے کہ رسول اللہ صلی اللہ علیہ وسلم نے خفین پر مسح فرمایا ہے، اور خفین عربی میں اسی موزے کو کہا جاتا ہے جو چمڑے کے ہوں، کپڑے کے موزوں کو خفین نہیں کہتے ہیں، عربی لغت میں بھی خفین چمڑے کے موزوں کو بتایا گیا ہے، جو لوگ سوتی یا اونی موزوں پر مسح کرلیتے ہیں ان کا وضو صحیح نہیں ہوتا جب وضو صحیح نہیں ہوتا تو نماز بھی صحیح نہ ہوگی۔ اس کی زیادہ تفصیل مع دلائل دیکھنی ہو تو فتاویٰ عثمانی میں ملاحظہ فرمائیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49764,deoband,عبادات,طہارت
31-Aug-2020,https://darulifta-deoband.com/home/ur/taharah-purity/49569,نہانے كے بعد قطرے آنا,کبھی کبھار نہانے کے بعد مجھے قطرے دکھائی دیتے ہیں(مجھے تقاطر بول کی شکایت بھی ہے) ،اس لیے طہارت حاصل کرنے کے لیے میں ٹشو پیپر سے عضوٴ خاص کو پوچھ لیتا ہوں اور چار پانچ منٹ تک دیکھتاہوں کہ اگر قطرہ نہیں نکل رہا ہے تو میں کپڑے پہنتا ہوں اور نہانے کے وضو سے میں نماز پڑھتاہوں اور اگر قطرہ نکلتاہے تو میں دو بارہ عضوٴ خاص کو دھوتاہوں اور نمازپڑھنے کے لیے وضو کرتاہوں۔ براہ کرم، بتائیں کہ کیا میرا یہ عمل درست ہے یا نہیں؟ اور میں اصلاح کی ضرورت ہے؟,"<p>بسم الله الرحمن الرحيم</p><p> Fatwa ID: 27-33/L=1/1435-U

آپ کا عمل درست ہے، البتہ اگر پیشاب کے قطرے کپڑے پر لگ جائیں تو اس کو بھی دھولیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49569,deoband,عبادات,طہارت
01-Sep-2020,https://darulifta-deoband.com/home/ur/taharah-purity/49472,وضو كرنے كے بعد بیوی كو بوسہ لینا؟,میں شادی شدہ ہوں جب میں وضو کرکے آتاہوں تو کیا میں اپنی بیوی کا بوسہ لے سکتاہوں؟ کیا میں اپنی بیوی کے سامنے کپڑے بدل سکتاہوں جب میں وضو سے ہوں ؟ کیا اس سے میرا وضو بچا رہے گا؟,"<p>بسم الله الرحمن الرحيم</p><p> Fatwa ID: 34-31/B=1/1435-U

وضو کرنے کے بعد بہتر یہ ہے کہ آپ اپنی بیوی کا بوسہ نہ لیں، تاکہ تمام ائمہ کے نزدیک آپ کی نماز صحیح رہے۔ وضو کی حالت میں بیوی کے سامنے اپنے کپڑے بدل سکتے ہیں، آپ کا وضو محفوظ رہے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49472,deoband,عبادات,طہارت
01-Sep-2020,https://darulifta-deoband.com/home/ur/taharah-purity/49466,ریح کے نکلنے سے وضو ٹو ٹ جاتاہے، کیا دوبارہ وضو کرنے کے لیے استنجاء کرنا لازمی ہے؟,ریح کے نکلنے سے وضو ٹو ٹ جاتاہے ، کیا دوبارہ وضو کرنے کے لیے استنجاء کرنا لازمی ہے اور نشہ آور یا سگریٹ پینے سے بھی وضو ٹو ٹ جاتاہے؟,"<p>بسم الله الرحمن الرحيم</p><p> Fatwa ID: 504-399/B=4/1435-U

ریح نکلنے سے استنجا کرنا ضروری نہیں، البتہ وضو ٹوٹ جاتا ہے دوبارہ وضو کرلینا کافی ہے، نشہ آور یا سگریٹ پینے سے وضو نہیں ٹوٹتا وضو پیشاب پاخانہ، ریح وغیرہ نکلنے سے ٹوٹتا ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49466,deoband,عبادات,طہارت
01-Sep-2020,https://darulifta-deoband.com/home/ur/taharah-purity/49456,استنجا کے بعد آلہٴ ذکر پہ لگا ہوا پانی ٹپک کر کپڑوں پہ لگے تو کیا اس کو دھونا ضروری ہے۔,استنجا کے بعد آلہٴ ذکر پہ لگا ہوا پانی ٹپک کر کپڑوں پہ لگے تو کیا اس کو دھونا ضروری ہے۔,"<p>بسم الله الرحمن الرحيم</p><p> Fatwa ID: 26-32/L=1/1435-U

اگر ذکر کو خوب اچھی طرح دھولیا جائے جس سے ازالہٴ نجاست ہوجائے اور اس کے بعد لگا ہوا پانی ٹپک کر کپڑوں پر لگے تو اس کو دھونا ضروری نہیں، البتہ اگر پیشاب کے قطرے گریں تو اس کا دھونا ضروری ہوگا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49456,deoband,عبادات,طہارت
01-Sep-2020,https://darulifta-deoband.com/home/ur/taharah-purity/49394,عام موزوں پر مسح,میں یہاں سعودی عرب میں ہوں۔ یہاں بہت سے لوگ وضو کرتے وقت پیر نہیں دھلتے اور جو موزہ پہنے رہتے ہیں اسی کے اوپر مسح کر لیتے ہیں یہ موزہ کپڑے کا ہوتا ہے نہ کہ چمڑے کا۔ اور بہت سے ہوگ جوتے کے اوپر سے ہی مسح کر لیتے ہیں۔ اس کے بارے میں دریاقت کیا تو پتہ چلا کہ اگر با وضو ہو کر موزے اور جوتے پہن لیتے ہیں اور دوبارہ وضو کی ضرورت پڑی تو موزے کے اوپر سے مسح کر لینا کافی ہوگا پیر کا دھلنا ضروری نہیں۔غور طلب بات یہ ہے کہ بہ عمل خارجی لوگوں میں زیادہ دیکھنے کو ملتا ہے۔ کیا اس طرح وضو درست ہوگا یا نہیں؟ با تفصیل با سند جواب ارسال کریں رہنماء ہوگی۔جزاکم اللہ خیرالجزا,"<p>بسم الله الرحمن الرحيم</p><p> Fatwa ID: 91-108/N=2/1435-U

امت کے تمام مستند ومعتبر فقہاء ومجتہدین کرام اس پر متفق ہیں کہ کپڑے کے وہ باریک موزے جن سے پانی چھن جاتا ہو یا وہ کسی چیز سے باندھے بغیر محض اپنی ثخانت وموٹائی کی وجہ سے پنڈلی پر کھڑے نہ رہ سکتے ہوں یا انھیںپہن کر میل دو میل مسلسل چلنا ممکن نہ ہو ان پر مسح جائز نہیں ہے، بدائع الصناع (۱:۸۳، مطبوعہ مکتبہ زکریا دیوبند) میں ہے:  وأما المسح علی الجوربین فإن کانا رقیقین یشفان الماء لا یجوز المسح علیہا بالإجماع اھ، البحر الرائق (۱:۳۱۸ مطبوعہ مکتبہ زکریا دیوبند) میںہے:  وفی المجتبی: لا یجوز المسح علی الجورب الرقیق من غزل أو شعر بلا خلاف اھ کیونکہ قرآن کریم میں پیروں کا دھونا لازم قرار دیا گیا ہے مگر مسح علی الخفین کے سلسلہ میںچوںکہ احادیث معنی متواتر ہیں اس لیے علمائے امت نے بالاجماع قرآن کریم کے حکم کو پیروں میں خفین نہ ہونے کے ساتھ مقید کیا ہے اورخفین کی صورت میں مسح کی اجازت دی ہے بشرطیکہ خفین طہارت پر پہنے گئے ہوں، اگر مسح علی الخفین کے سلسلہ میں یہ متواتر روایات نہ ہوتیں، صرف اخبار آحاد ہوتیں تو ہرگز کسی صورت میں بھی مسح علی الخفین کی اجازت نہ ہوتی، اور خف عربی میں صرف چمڑے کے موزے کو کہتے ہیں، کپڑے کے موزے پر خف کا اطلاق نہیں ہوتا ہے؛ اس لیے کپڑے کے عام موزوں پر مسح کی کی اجازت نہ ہوگی، البتہ کپڑے کے موزے خوب موٹے ہوں جن کی فقہائے کرام نے کچھ شرطیں ذکر کی ہیں تو بعض فقہاء کے نزدیک ان پر مسح جائز ہے لیکن ہمارے زمانہ میں آج کل جس قسم کے اونی، سوتی یا نائیلون کے موزے رائج ہیں اور عام طور پر لوگ انھیںپہنتے ہیں، وہ باریک ہوتے ہیں اور ان پر فقہائے کرام کی ذکر کردہ شرائط نہیں پائی جاتی ہیں؛ لہٰذا ایسے موزوں پر مستند ومعتبر علما میں سے کسی کے نزدیک بھی مسح جائز نہ ہوگا اور اگر کوئی ایسے موزوں پر مسح کرے گا تو اس کا وضو نہ ہوگا اور جب وضو نہ ہوگا تو نماز بھی ہوگی۔ اور بعض لوگ جو جوتوں پر مسح کرتے ہیں تو یہ کسی بھی امام کے مذہب میں جائز نہیںہے، معارف السنن (۱:۳۴۷ مطبوعہ مکتبہ اشرفیہ دیوبند) میں ہے:  ’’لم یذہب أحد من الأئمۃ إلی جواز المسح علی النعلین‘‘ اھ اور ایک روایت میں جو حضور صلی اللہ علیہ وسلم سے جوتوں پر مسح کرنا ثابت ہے وہ آپ صلی اللہ علیہ وسلم نے اس وقت فرمایا تھا جب آپ پہلے سے باوضو تھے اور نئی نماز کے لیے تازہ وضو فرمایا تھا چناں چہ صحیح ابن خزیمہ (کتاب الوضوء، باب ذکر الدلیل علی أن مسح النبي صلی اللہ علیہ وسلم علی النعلین کان في وضوء متطوع بہ لا في وضوء واجب علیہ من حدیث یوجب الوضوء، ۱۰۰۰۱ مطبوعہ الکتب الاسلامی) میں ہے: ’’عن علي أنہ دعا بکوز من ماء ثم توضأ وضوءاً خفیفا ثم مسح علی نعلیہ ثم قال: ہکذا وضوء رسول اللہ صلی اللہ علیہ وسلم للطاہر ما لم یحدث‘‘ اھ  مسئلہ کی مزید تفصیل کے لیے فتاوی عثمانی (۱؍۳۶۸- ۳۷۹) دیکھیں، اس میں ان روایات پر بھی تفصیلی کلام ہے جن سے بعض حضرات علی الاطلاق ہرقسم کے موزوں پر مسح کے جواز پر استدلال کرتے ہیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49394,deoband,عبادات,طہارت
01-Sep-2020,https://darulifta-deoband.com/home/ur/taharah-purity/49359,كپڑا پاك كرنے كا طریقہ,حضرت صاحب میرا سوال یہ ہیں کہ اگر کویی کپڑے کوصرف ایک بار اچہی طرح دہوییں اور نچہوڑدے تو کیا وہ کپڑا پاک ہوجاییگا یا اسے تین بار نچوڑنا ضروری ہے اس طرح کہ کہ ہر بار اچہے طرح دہوکر زور سے نچہوڑے اور پانی کا ٹپکنابندہونا کیسا ہونا چاہیے ایسا کہ کپڑے سے خود بخود پانی ٹپکنا بند ہوجایے یا زور کے باوجود پانی ٹپکنا بند ہوجایے ۔(2)۔اگر پیشاپ یا منی کی قطرے جو ایک سکے کی اندازے سے کم ہو جو کپڑے کی دو تین الگ جگہوں پر لگ جایے تو کیا ایسے کپڑوں کی ساتہ نماز پڑہی جاسکتی ہے یا اسی دہونا ضروری ہے ۔,"<p>بسم الله الرحمن الرحيم</p><p> Fatwa ID: 1546-1539/N=1/1435-U

(۱) کپڑے میں جو نجاست لگی ہے اگر وہ دکھائی دینے والی نجاست نہیں ہے یعنی ذی جرم: دَلدار نہیں ہے جیسے پیشاب وغیرہ تو کپڑے کو تین مرتبہ دھونا، ہرمرتبہ نچوڑنا اور تیسری مرتبہ اپنی طاقت بھر خوب زور سے نچوڑنا ضروری ہے۔ اس کے بغیر کپڑا پاک نہ ہوگا۔ اوراگر کپڑے میں لگی ہوئی نجاست دکھائی دینے والی ہے، جیسے: پاخانہ وغیرہ تو کپڑے کو اتنا دھونا کہ نجاست کی ذات زائل ہوجائے ضروری ہے،خواہ اس کے لیے کپڑے کو کتنی ہی دفعہ دھونا پڑے،البتہ اگر تین سے کم میں نجاست زائل ہوجائے تو کپڑے کومکمل تین دفعہ دھولینا بہتر ہے۔ اور اپنی طاقت بھر خوب زور سے نچوڑنے کا مطلب یہ ہے کہ نچوڑنے سے پانی کا ٹپکنا بند ہوجائے، اور خود پانی ٹپکنے کا بند ہوجانا کافی نہیں کذا في البدائع (۱: ۲۵۰ ط، مکتبہ زکریا دیبوند) والفتاوی الہندیة: (۱: ۴۱، ۴۲، ط مکتبہ زکریا دیوبند) ومجمع الأنہر (۱:/ ۹۰، ۹۱ ط دارالکتب العلمیة، بیروت) والفتاوی الخانیة (۱: ۱۵، ط مکتبہ الاتحاد دیوبند) والبحر الرائق (۱: ۴۰۹- ۴۱۱،ط مکتبة زکریا دیوبند) ومراقي الفلاح (مع حاشیةالطحطاوي: ص۱۶۱ ط دارالکتب العلمیة بیروت) والدر والرد (۱/۵۳۵، ۵۴۱،ط مکتبہ زکریا دیوبند) وبہشتی زیور مدلل (۲/۳،۴) وغیرہا۔ 
(۲) اگر مختلف جگہوں پر لگی ہوئی منی یا پیشاب کی مجموعی مقدار درہم کی مقدار سے زائد ہے تو نجاست کو دور کیے بغیر اس کپڑے میں نماز نہیں پڑھ سکتے، نماز نہ ہوگی، کذا فی الدر والرد (۱/۵۵۱ ط مکتبہ زکریا دیوبند) والبحر الرائق (۱/۴۲۰ ط مکتبہ زکریا دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49359,deoband,عبادات,طہارت
31-Aug-2020,https://darulifta-deoband.com/home/ur/taharah-purity/49283,قضائے حاجت کے بعداگر شک ہو کہ کوئی قطرہ وغیرہ نکلا ہے تو اس کو یقین میں کس طرح لیا جاسکتاہے؟ کیوں کہ اس وقت تو پہلے وہ جگہ گیلی ہے، اس پہ پانی لگا ہوتاہے؟,قضائے حاجت کے بعداگر شک ہو کہ کوئی قطرہ وغیرہ نکلا ہے تو اس کو یقین میں کس طرح لیا جاسکتاہے؟ کیوں کہ اس وقت تو پہلے وہ جگہ گیلی ہے، اس پہ پانی لگا ہوتاہے؟,"<p>بسم الله الرحمن الرحيم</p><p> Fatwa ID: 1511-1511/M=1/1435-U

بیت الخلاء میں چیک کرلیں اگر قطرہ نکلنے کا احساس ہوا ہے اور دیکھنے کے بعد عضو کے سوراخ میں تری بھی نظر آئی تو نکلنے کا یقین کیا جاسکتا ہے اور اگر قطرہ نکلنے کا بالکل بھی احساس نہیں ہوا، اور عضو دیکھ کر بھی یہی گمان ہوتا ہے کہ یہ پیشاب کا قطرہ نہیں ہے تو صرف شک کی وجہ سے پیشاب کا قطرہ یقینی طور پر نہیں کہا جاسکتا اور بلاوجہ شک اور وسوسہ میں پڑنے کی ضرورت نہیں، قطرہ کے یقین کی صورت میں اسے دھولینا ضروری ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49283,deoband,عبادات,طہارت
01-Sep-2020,https://darulifta-deoband.com/home/ur/taharah-purity/49281,بغیر غسل كے نماز نہیں پڑھ سكتا,اگر کوئی شوہر رات کو اپنی بیوی سے ہمبستر ہو اور پھر فجر کی نماز کا وقت ہو جاے تو کیا بغیر غسل کہ نماز پڑھ سکتے ہیں یا پہلے غسل کر ے ، بعد میں نماز پڑھے؟,"<p>بسم الله الرحمن الرحيم</p><p> Fatwa ID: 1883-1385/H=1/1435-U

بغیر غسل کیے نماز ہوگی ہی نہیں، پہلے غسل کریں اور بعد میں نماز پڑھیں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49281,deoband,عبادات,طہارت
28-Aug-2020,https://darulifta-deoband.com/home/ur/taharah-purity/49229,وضو سے پہلے مسواک کرنا سنت موٴکدہ ہے یا غیر موٴکدہ ؟,وضو سے پہلے مسواک کرنا سنت موٴکدہ ہے یا غیر موٴکدہ ؟,"<p>بسم الله الرحمن الرحيم</p><p> Fatwa ID: 21-21/M=1/1435-U

وضو کرتے وقت مسواک کرنا سنت موٴکدہ ہے: قال في الدر المختار: والسواک سنة موٴکدة کما في الجوہرة عند المضمضة وقیل قبلہا، (الدر المختار مع الشامي: ۱/۲۳۳، کتاب الطہارة، ط: زکریا دیوبند، فتاوی رحیمیہ، ۴/۱۷، کتاب الطہارة، ط: دارالاشاعت کراچی)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49229,deoband,عبادات,طہارت
01-Sep-2020,https://darulifta-deoband.com/home/ur/taharah-purity/49167,وضو میں تسلسل سے کیا مراد ہے؟ اور یہ کہ غسل میں تسلسل ہے یا نہیں؟,وضو میں تسلسل سے کیا مراد ہے؟ اور یہ کہ غسل میں تسلسل ہے یا نہیں؟,"<p>بسم الله الرحمن الرحيم</p><p> Fatwa ID: 1719-1398/B=1/1435-U

وضو میں تسلسل کا مطلب یہ ہے کہ وضو میں اتنی عجلت کرنی چاہیے کہ اگر چہرہ دھونے کے بعد دونوں ہاتھ دھوئے جائیں تو چہرہ خشک نہ ہوجائے بلکہ تری رہے، اسی طرح دھوکر پاؤں دھوئے جائیں تو ہاتھ کا پانی خشک نہ ہونا چاہیے۔غسل میں تسلسل نہیں ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49167,deoband,عبادات,طہارت
01-Sep-2020,https://darulifta-deoband.com/home/ur/taharah-purity/49146,اگر شوہر بیجا طور پر طلاق دے تو اسكا كیا حكم ہے؟,میرے بھتیجے نے اپنی بیوی کو کسی وجہ سے طلاق دیدی ہے، اس کے بعد اس نے اپنے سسر سے کہا کہ آپ اپنا جہیز کا سامان ، مہر اور عدت کا جو خرچ شریعت کے حساب سے بنتاہے ، لے جائیں، لیکن سسر صاحب نے کہا کہ میں کورٹ میں مقدمہ کروں گا ، کیاطلاق کے بعد مقدمہ کرنا شریعت کی رو سے صحیح ہے؟ براہ کرم، اس بارے میں رہنمائی فرمائیں۔,"<p>بسم الله الرحمن الرحيم</p><p> Fatwa ID: 1780-1426/B=1/1435-U

جب شوہر نے اپنی بیوی کو طلاق دیدی تو طلاق سے بہرحال نکاح کا تعلق ختم ہوگیا، اگر بیجا طلاق دی ہے تو اس کا وبال شوہر کی گردن پر ہوگا، جب میاں بیوی میں جدائیگی ہوگئی اور تمام حقوق شوہر ادا کرنے کو کہہ رہا ہے تو اب مقدمہ کرنا شوہر کے خلاف بیکار اور لغوہے۔ سوائے جھوٹ بولنے، جھوٹا دعوی کرنے اور ناجائز پیسے مانگنے کے اور کچھ حاصل نہ ہوگا۔ زیادہ گناہ کمانے اور پیسے برباد کرنے اور قت برباد کرنے کا شوق ہے تو مقدمہ کرے، اس کے سوا اور کوئی حاصل نہیں ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49146,deoband,عبادات,طہارت
28-Aug-2020,https://darulifta-deoband.com/home/ur/taharah-purity/48933,taharat,میرے کچھ سوالات ھیں۔براھ کرم میری رھنمای فرما دیں۔۱۔ زیر ناف بالوں کی حد کس جگہ تک ہے ؟کس کس جگہ سے بال کاٹنے ہیں؟ رانوں سے بال کاٹے جاتے ہیں یا نہیں؟ کیا رانوں سے بال نہ کاٹنے کی گنجایش ہے ؟(عزر کی وجہ سے ) بال کاٹنے سے اگر دانے بن جاتے ہوں؟۲۔ کیا بال کاٹنے کے لیے کریم استعمال کر سکتا ہوں؟بلیڈ سے دانے کٹ جاتے ہیں اور درد کا باعث بنتے ہیں۳۔ مفتی صاحب مجھ سے چوری کا گناہ سرزد ھو گیا تھا آج سے ۷ سال پہلے ۔ھمسایے کی دوکان کے سٹور کی چابی ھمارے گھر ھوتی تھی۔اس سٹور سے میں نے سامان)کباڑ( چرایا تھا۔ دوکان کا مالک شیعہ تھا۔وھ دوکان ابھی موجود ھے ۔جبکہ پیسوں کا مجھے انداذھ نہیں ھے کہ کتنے تھے جو چوری کا سامان بیچ کر حاصل ھوے تھے ۔ اس گناھ سے خلاصی کی کیا صورت ھے ؟؟,"<p>بسم الله الرحمن الرحيم</p><p> Fatwa ID: 1630-1299/B=1/1435-U

پیڑو کے بال، جنگاسوں کے بال، فوطوں اور دُبر کے اِرد گرد کے بالوں کا صاف کرنا سنت ہے، رانوں کے بال کو صاف نہ کریں۔ دانے اور پھنسی کی وجہ سے کاٹنا وہ الگ بات ہے۔ استرے سے، بلیڈ سے، سیفٹی ریزر سے، نتف یعنی اکھاڑکر اورنورہ یعنی بال صفا پاوٴڈر وغیرہ لگاکر ہرطرح سے صاف کرنے کی اجازت ہے۔ 
جو سامان کباڑ کا آپ نے چرایا ہے اس کی زیادہ سے زیادہ قیمت تصور کرکے تھوڑا تھوڑا کرکے بطورِ ہدیہ یا کسی بہانے سے دیدیں، آپ اسے چوری کا نہ بتائیں۔ آپ ان شاء اللہ بری الذمہ ہوجائیں گے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48933,deoband,عبادات,طہارت
01-Sep-2020,https://darulifta-deoband.com/home/ur/taharah-purity/48872,وضو میں مسح کرنے کا طریقہ کیا ہے ۔,وضو میں مسح کرنے کا طریقہ کیا ہے ۔میں جہاں تک جانتا ہوں بازو دھونے کے بعد آپ اپنے ہاتھ گیلے کر کے اپنے سر کا چوتھائی مسح کریں اس ہی طرح کان اور گردن کامسح کریں ۔لیکن میں نے ایک شخص کو دیکھا ہے وہ بازو دھونے کے بعد ہاتھا گیلے کرتا ہے اور اچھی طرح اپنی بازوں پر ملتا ہے اور پھر اپنے سر کا مسح کرتا ہے کیا س طرح مسح ہو جاتا ہے میں نے ایک مولوی صاحب سے اس رمضان میں سنا کے ہاتھ دھونے کے بعد سیدھے اپنے سر کو چھوئیں اگر آپ کے سر پر ٹوپی یا پگڑی ہے اور اس کو پہلے چھو لیا تو مسح نہیں ہوگا ۔مہربانی فرما کر رہنمائی فرمائیں۔,"<p>بسم الله الرحمن الرحيم</p><p> Fatwa ID: 1724-1404/B=1/1435-U

دونوں ہاتھ کہنیوں تک دھونے کے بعد اپنے دونوں ہاتھوں کو نئے پانی سے تر کرے اس کے بعد پیشانی سے لے کر اخیر سر تک دونوں ہاتھوں کو لے جائے پھر پیچھے سے پیشانی کی طرف ہاتھو کو سر پر پھیرتا ہوا لے آئے، پھر اپنے دونوں کانوں کا ، پھر گردن کا مسح کرے۔ جس شخص کو آپ نے مسح کرتے ہوئے دیکھا اس کا مسح کرنے کا طریقہ صحیح نہیں ہے۔ ہاتھوں کو تر کرنے کے بعد ٹوپی یا پگڑی کو چھونے یا اتارنے میں معمولی تری ختم ہوجائے تو مضائقہ نہیں، البتہ مسح تر ہاتھ سے سرکے بالوں پر ہونا چاہیے، ٹوپی یا پگڑی پر مسح درست نہیں ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48872,deoband,عبادات,طہارت
01-Sep-2020,https://darulifta-deoband.com/home/ur/taharah-purity/48846,وضو کرنے کے بعد کوئی نامحرم کو دیکھنے یا بات کرنے سے وضو ٹوٹ جاتاہے یا نہیں؟,سوال یہ ہے کہ وضو کرنے کے بعد کوئی نامحرم کو دیکھنے یا بات کرنے سے وضو ٹوٹ جاتاہے یا نہیں؟,"<p>بسم الله الرحمن الرحيم</p><p> Fatwa ID: 1741-1416/B=1/1435-U

نامحرم کو قصداً دیکھنا اور بلا ضرورت بات کرنا جائز نہیں۔ وضو کے بعد کسی نا محرم کو دیکھنے یا اس سے بات چیت کرنے سے وضو نہیں ٹوٹتا ہے، البتہ اگر عضو مخصوص سے کوئی رطوبت نکل آئے تو وضوء ٹوٹ جائے گا: وتستفاد من: مس الرجل المرأة والمرأة الرجل لا ینقض الوضوء کذا في المحیط․ (الہندیة: ۱/۱۳) وفیہ الفصل الخامس في نواقض الوضوء: منہا ما یخرج من السبیلین من البول والغائط والریح الخارجة من الدبر والودي والمذي․ (الہندیة: ۱/۹)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48846,deoband,عبادات,طہارت
01-Sep-2020,https://darulifta-deoband.com/home/ur/taharah-purity/48830,طہارت,اکثر ایسا لگتاہے کہ استنجاء کرنے کے بعد پیشاب پینٹ میں ٹپک جایا کرتا ہے ، کیا ہر بار غسل کرنا پڑے گا یا کوئی اور ہی راستہ ہے اسلام میں جس کی وجہ سے نماز نہ چھوٹے ؟ یہ شکایت میرے دوستوں کو بھی ہے ۔ براہ کرم، جواب دینے کی زحمت فرمائیں۔؟,"<p>بسم الله الرحمن الرحيم</p><p> Fatwa ID: 1809-1453/B=1/1435-U

صورتِ مذکورہ میں ہربار غسل نہ کیا جائے بلکہ پینٹ میں جس جگہ پیشاب لگ گیا ہے اسے دھوکر پاک کرلیا جائے، اور صرف دوبارہ وضو کرلینا کافی ہے،اس کا علاج کرائیے ان شاء اللہ صحیح ہوجائیں گے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48830,deoband,عبادات,طہارت
01-Sep-2020,https://darulifta-deoband.com/home/ur/taharah-purity/48829,جوں اور کھٹمل مارنے سے وضو ٹوٹ جاتا ہے یا نہیں؟,جوں اور کھٹمل مارنے سے وضو ٹوٹ جاتا ہے یا نہیں؟,"<p>بسم الله الرحمن الرحيم</p><p> Fatwa ID: 1478-1004/L=1/1435-U

جوں یا کھٹمل مارنے سے وضو نہیں ٹوٹتا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48829,deoband,عبادات,طہارت
01-Sep-2020,https://darulifta-deoband.com/home/ur/taharah-purity/48809,اگر کسی کو رات میں سوتے وقت خواب میں احتلام ہوجائے اور جب وہ بیدار ہو تو نماز کا وقت ہوچکا ہے اور اتنا وقت نہیں ہے کہ وہ غسل کرے اور وہ فجر کی نماز جماعت سے پڑھنا چاہتاہے تو اس کو کیا کرنا چاہئے؟,(۱) اگر کسی کو رات میں سوتے وقت خواب میں احتلام ہوجائے اور جب وہ بیدار ہو تو نماز کا وقت ہوچکا ہے اور اتنا وقت نہیں ہے کہ وہ غسل کرے اور وہ فجر کی نماز جماعت سے پڑھنا چاہتاہے تو اس کو کیا کرنا چاہئے؟ (۲) اور میاں بیوی مباشرت کرلیں اور نماز کے وقت ان کی آنکھ کھلے توشوہر جماعت سے نماز پڑھنا چاہئے تو اب اس کو کیا کرنا چاہئے ؟,"<p>بسم الله الرحمن الرحيم</p><p> Fatwa ID: 1528-1019/L=1/1435-U

(۱) نماز پڑھنے کے لیے اولاً اس کو غسل کرنا ضروری ہوگا، غسل کرنے کے بعد اگر نماز کا وقت باقی ہے (گو جماعت ہوچکی ہے) اور وہ باجماعت نماز پڑھنا چاہتا ہے تو اگر کوئی مسجد ہو جس میں جماعت مل سکتی ہو تو وہاں جاکر نماز ادا کرلے ، اسی طرح وہ شخص گھر میں بیوی وغیرہ کے ساتھ جماعت کرسکتا ہے اور اگر کوئی شکل نہ بن سکے (یعنی کسی مسجد میں جماعت بھی نہ ملے اور نہ ہی گھر میں کسی کے ساتھ جماعت ہوسکتی ہو) تو بھی اگر اس کی نیت جماعت سے نماز ادا کرنے کی تھی اور وہ بمجبوری باجماعت نماز ادا نہ کرسکا تو بھی ان شاء اللہ اس کو جماعت کا ثواب مل جائے گا۔ 
(۲) اگر غسل کے بعد مسجد میں جماعت نہ مل سکے تو زوجین باہم جماعت کرسکتے ہیں اس کو جماعت کا ثواب مل جائے گا۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48809,deoband,عبادات,طہارت
01-Sep-2020,https://darulifta-deoband.com/home/ur/taharah-purity/48775,بیوی کو تین طلاق دینے کے بعد کوئی اگر چاہے کہ اس بیوی سے شادی کرے تو کیسے کرے؟,بیوی کو تین طلاق دینے کے بعد کوئی اگر چاہے کہ اس بیوی سے شادی کرے تو کیسے کرے؟,"<p>بسم الله الرحمن الرحيم</p><p> Fatwa ID: 1453-1449/N=12/1434-U

تین طلاق کے بعد عورت شوہر پر مکمل طور پر حرام ہوجاتی ہے او رحلالہ شرعی سے پہلے اس کے تین طلاق دینے والے شوہر کے حق میں حلال وجائز ہونے کی کوئی صورت نہیں رہ جاتی ہے، قال اللہ تعالی: ”فَاِنْ طَلَّقَہَا فَلَا تَحِلُّ لَہُ مِنْ بَعْدُ حَتَّی تَنْکِحَ زَوْجًا غَیْرَہُ“ (سورہٴ بقرہ آیت: ۲۳۰) وفي الفتاوی الہندیة (۱:۴۷۳، ط: مکتبہ زکریا دیوبند): وإن کان الطلاق ثلاثا في الحرة․․ لم تحل لہ حتی تنکح زوجا غیرہ نکاحا صحیحا ویدخل بہا ثم یطلقہا أو یموت عنہا کذا في الہدایة اھ اور حلالہ شرعی کی حقیقت یہ ہے کہ عورت عدت کے بعد کسی اور مرد سے نکاح کرے اور پھر وہ مرد اس کو بیوی بناکر رکھے اور اس کے ساتھ ہمبستری بھی کرے، اس کے بعد جب کبھی اس کا انتقال ہوجائے گا، تیس سال یا چالیس سال وغیرہ کے بعد یا جب کبھی وہ اپنی مرضی سے طلاق دیدیے گا تو عورت عدت گذارنے کے بعد اپنے سابق شوہر سے نکاح کرنے کی مجاز ہوجائے گی، اور آج کل جو منصوبہ وپلان کے تحت حلالہ کا رواج ہے اور اسے مستقل ایک تدبیر کے طور پر اختیار کیا جاتا ہے یہ شریعت کی نظر میں سخت ناپسندیدہ و مکروہ تحریمی ہے،اگرچہ عورت اس صورت میں بھی اپنے شوہر اول کے لیے حلال ہوجائے گی۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48775,deoband,عبادات,طہارت
01-Sep-2020,https://darulifta-deoband.com/home/ur/taharah-purity/48566,گدے كو پاك كرنے كا طریقہ كیا ہوگا؟,ایک بار بیٹے نے فوم کے گدے پہ پیشا ب کردیا ، گدہ نیا اور موٹا ہے اور نیا ہونے کی وجہ سے کافی سخت بھی ہے ، میں نے اس پہ تھوڑا پانی ڈالا اورایک پاک کپڑے سے گدے کو دبا دبا کے پانی کو جذب کرلیا ، ایسا تین دفعہ کیا ، ہردفعہ کپڑے کو دھو کے پاک کیا پھر اس سے پانی کو جذب کیا، پھر بغیر پانی ڈالے بھی تین دفعہ کپڑے کو دھو کے رگڑ رگڑ کے گدے کو پوچھا ، کیا گدہ پاک ہوجائے گا؟ اگر نہیں ہوا تو کیا ہم اس کے اوپر سے تین دفعہ پانی ڈال کے اس کے نیچے سے پانی ٹپکنے کا انتظار کروں ؟ گدہ اتنا سخت اور موٹا ہے کہ میں یقین سے نہیں کہہ سکتی کہ اوپر سے پانی ڈالنے سے نیچے سے پانی ٹپکے گا کہ نہیں؟اگر گدے سے پانی نہیں ٹپکا بلکہ جذب ہوتاگیا تو اس طرح تو ناپاکی پھیل جائے گی اور گدہ بھی خراب ہوکے کسی کام کا نہیں رہے گا۔ براہ کرم، تسلی بخش جوابدیں کہ پریشانی دور ہوجائے ۔,"<p>بسم الله الرحمن الرحيم</p><p> Fatwa ID: 1750-1352/B=1/1435-U

پیشاب کی جگہ کو تین مرتبہ دھونا لازم ہے اس کے بغیر وہ پاک نہ ہوگا، موٹے گدے کو اس طرح دھویا جاسکتا ہے کہ اس کے دونوں کناروں کو کسی اونچی چیز پر رکھ دیں اور پیشاب کی جگہ پر پانی ڈالیں یہاں تک کہ پانی نیچے سے نکلنے لگے، ایسے گدے سے پانی دیر سے سہی لیکن نکلتا ہے، پھر جب وہ پانی اتنا خشک ہوجائے کہ اس کو چھونے سے ہاتھ میں پانی نہ آئے خواہ تری محسوس ہوتی ہو، دوبارہ پانی ڈالیں اس طرح تین مرتبہ کریں پورا گدا دھونا ضروری نہیں، صرف پیشاب کی جگہ دھولیں تب بھی گدا پاک ہوجائے گا، مسلسل کئی روز اس کو دھوپ میں رکھ دیا جائے تو وہ سوکھ کر خراب ہونے سے بچ سکتا ہے۔ فأما إذا علم أنہ تشرب فیہ فقد قال أبویوسف ینقع في الماء ثلاث مرات ویجفف في کل مرة فیحکم بطہارتہ․ (البدائع: ۱/۲۵۰)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48566,deoband,عبادات,طہارت
