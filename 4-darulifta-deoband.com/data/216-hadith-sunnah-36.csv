issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/hadith-sunnah/53059,نماز کے بعد سر پر ہاتھ رکھ کر استغفار پڑھنے کا ثبوت کس حدیث سے ہے؟,نماز کے بعد سر پر ہاتھ رکھ کر استغفار پڑھنے کا ثبوت کس حدیث سے ہے؟,"<p>بسم الله الرحمن الرحيم</p><p> Fatwa ID: 893-893/M=7/1435-U

نماز کے بعد استغفار کا ثبوت ہے لیکن اس میں سرپر ہاتھ رکھنا منقول نہیں، البتہ نماز کے بعد ایک دعا کی بابت یہ ثابت ہے کہ آپ صلی اللہ علیہ وسلم سرپر ہاتھ رکھ کر پڑھتے تھے وہ یہ ہے ”کان صلی اللہ علیہ وسلم إذا صلی وفرغ من صلاتہ مسح بیمینہ علی رأسہ فقال: ”بسم اللہ الذي لا إلہ إلا ہو الرحمن الرحیم اللّہم أذہب عني الہمّ والحزن“ (معجم اوسط للطبرانی)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",53059,deoband,عقائد و  ایمانیات,حدیث و سنت
29-Aug-2020,https://darulifta-deoband.com/home/ur/hadith-sunnah/52645,فتوی برائے فیس بک احادیث,کیا فرماتے ہیں مفتیان دین کہ آجکل فیس بک پر لوگ کسی دوسرے کی فیس بک سے احادیث لیکر اپنی وال پر شیئر کرتے ہیں جو آگے بہت سے لوگوں تک خود بخود پہنچ جاتی ہے جبکہ شیئرکرنے والے کو حدیث کے صحیح یا من گھڑت ہونے کا یقین نہیں ہوتا اور اکثر کو یہ بھی علم نہیں ہوتا کہ حدیث کہاں سے آئی؟ کس ذریعے سے آئی ؟کس نے ڈیزائن کی ؟ ۔ اس کی چار صورتیں ہیں۔ (1) اکثر احادیث بالکل صحیح حوالہ کے ساتھ ہوتی ہیں لیکن شیئر کرنے والا اس کے صحیح ہونے سے ناواقف ہوتا ہے ۔ (2) کچھ احادیث من گھڑت ہوتی ہیں لیکن شیئر کرنے والے کوعلم نہیں ہوتا۔ (3) اورکچھ احادیث ہوتی صحیح ہیں مگرحوالہ جات غلط ہوتے ہیں۔ (4) کئی احادیث کاحوالہ ہی نہیں ہوتا جو اسی طرح آگے شیئر ہو رہی ہیں۔ ان چارصورتوں یں پہنچنے والی حدیث کی حیثیت کیا ہے ؟اور بغیر تحقیق و تصدیق آگے شیئر کرنے والے کیلئے کیا حکم ہے ؟ اور جس تک ایسی احادیث پہنچیں وہ کیا کرے ؟بینوا توجروا,"<p>بسم الله الرحمن الرحيم</p><p> Fatwa ID: 969-333/L=8/1435-U

احادیث میں جہاں ایک طرف حدیث رسول کی نشر واشاعت اور تبلیغ پر فضائل وارد ہوئے ہیں وہیں دوسری طرف غیرحدیث کو حدیث بناکر پیش کرنے یا غلط طور پر حدیث پیش کرنے کے حوالے سے بہت سخت وعیدیں بھی وارد ہوئی ہیں۔
 عن المغیرة قال: سمعت رسول اللہ صلی اللہ علیہ وسلم یقول: إن الکذب علي لیس ککذب علی أحد، فمن کذب علي متعمدا فلیتبوأ مقعدہ من النار․ اھ (مقدمہ صحیح مسلم مع فتح الملہم: ۱/۱۲۵)
اس لیے ہرمسلمان پر واجب ہے کہ حدیث کو پیش کرنے میں احتیاط سے کام لے مبادا وہ اس وعید میں داخل نہ ہوجائے۔ صورت مسئولہ میں اجمالی جواب یہ ہے کہ جب تک کسی حدیث کی صحت یا ضعف، یا موضوع ہونا، شیئر کرنے والے کو، یا جس تک وہ احادیث پہنچی ہیں، متحقق طور پر معلوم نہ ہو، اس وقت تک نہ ہی وہ خود ان احادیث پر عمل کرے او رنہ ہی بغیر تحقیق وتصدیق کے اسے شیئر کرے۔ 
اور اگر کوئی ”فیس بک“ پر حدیث پیش کرنا چاہتا ہے تو معتبر کتاب سے مکمل حوالہ جات او رحدیث کے فنی حیثیت کو اجاگر کرتے ہوئے پیش کرے، بلکہ بہتر یہ ہے کہ کسی معتبر عالم سے رجوع کرنے کے بعد حدیث پیش کرے۔ 
اس طرح متحقق طور پراحادیث کی حیثیت معلوم ہونے سے قبل محض اٹگل اور گمان سے کسی حدیث کے صحت یا ضعف کا فیصلہ کرنا درست نہیں ہے۔
 عن ربعي من حراش أنہ مسع علیا -رضي اللہ عنہ- یخطب یقول: قال: قال رسول اللہ صلی اللہ علیہ وسلم: لا تکذبوا علي؛ فإنہ من یکذب علي یلج فيالنار اھ (صحیح مسلم قال الحافظ في الفتح: ہو عام في کل کذب، مطلق في کل نوع من الکذب، ومعناہ: لا تنسبوا الکذب إلي․ اھ (فتح الملہم: ۱/۱۲۳)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",52645,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/52016,کیا صحاح ستہ کے علاوہ بھی کوئی مستند احادیث کی کتب موجود ہیں ؟,(۱) میرا سوال یہ ہے کہ کیا صحاح ستہ کے علاوہ بھی کوئی مستند احادیث کی کتب موجود ہیں ؟ اگرہیں تو کونسی ہیں اور کتنی تعداد میں ہیں؟ کیوں کہ بعض حضرات یہ کہتے ہیں کہ صحاح ستہ کے علاوہ دوسری احادیث کی کتب نہیں ہیں اور وہ ان کو مانتے ہی نہیں ہیں ، کیایہ صحیح ہے؟ مہربانی فرما کر ناچیز کی رہنمائی فرمائیں۔ (۲) دوسرا سوال یہ ہے کہ صحاح ستہ جو احادیث کی کتب ہیں اگر ان کو نہ لیا جائے تو کیا پورا دین صحاح ستہ سے مل جاتا ہے ؟,"<p>بسم الله الرحمن الرحيم</p><p> Fatwa ID: 1032-825/B=7/1435-U

(۱) جی ہاں، صحاح ستہ کے علاوہ بہت ساری مستند احادیث کی کتب ہیں، تعداد تو معلوم نہیں، البتہ بعض مستند کتابوں کا نام درج ذیل ہے: موٴطا مالک، مسند احمد بن حنبل، صحیح ابن حبان، صحیح ابن خزیمہ، مصنف ابن أبي شیبہ، سنن دار قطني، مسند الإمام أبي حنیفة، موطا محمد، شرح معاني الآثار للطحاوي، سنن کبری للبیہقي، مصنف عبد الرزاق، معجم طبراني، شعب الإیمان للبیہقي وغیرہ۔
اور بعض کا یہ کہنا کہ صحاح ستہ کے علاوہ دوسری احادیث کی کتب نہیں ہیں، ان کا یہ کہنا حقیقت کے خلاف اور غیر صحیح ہے اور ان کتابوں کو نہ ماننا جہالت، تعصب اور گمراہی کے علاوہ اور کچھ نہیں ہے۔
(۲) دین کا پورا حصہ صحاح ستہ ہی میں نہیں بلکہ دوسری احادیث کی کتب میں بھی دین کا بڑا حصہ موجود ہے، اس وجہ سے احادیث کی جتنی مستند کتابیں ہیں، ان سب کو ماننا ضروری ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",52016,deoband,عقائد و  ایمانیات,حدیث و سنت
31-Aug-2020,https://darulifta-deoband.com/home/ur/hadith-sunnah/51679,کیا یہ عقائد قرآن اور سنت سے ثابت ہیں؟,کیا یہ عقائد قرآن اور سنت سے ثابت ہیں؟ (۱) آپ صلی اللہ علیہ وسلم سب سے پہلے نبی ہیں؟ (۲) آپ صلی اللہ علیہ وسلم کے نور کو آدم علیہ السلام کی خلقت سے پہلے بلکہ دنیا کی خلقت سے پہلے ہی اللہ تعالی نے پیدا فرمایا۔ (۳) آدم علیہ السلام نے آپ صلی اللہ علیہ وسلم کے وسیلے سے دعا کی ۔ براہ کرم، قرآن کریم اور حدیث کے حوالے لکھیں۔,"<p>بسم الله الرحمن الرحيم</p><p> Fatwa ID: 461-402/D=5/1435-U

(۱) آپ صلی اللہ علیہ وسلم انبیاء میں خلقت کے اعتبار سے سب سے مقدم ہیں اور بعثت کے اعتبار سے سب سے موٴخر ہیں، چنانچہ ترمذی شریف میں حضرت ابوہریرہ رضی اللہ عنہ سے مروی ہے: عن أبي ہریرة قال: ”قالوا: یا رسول اللہ متی وجبت لک النبوة؟ قال: ”وآدم بین الروح والجسد“․ قال العلامة أنور شاہ الکشمیري رحمہ اللہ في العرف الشذي: أي کان النبي صلی اللہ علیہ وسلم نبیا وجرت علیہ أحکام النبوة من ذلک الحین بخلاف الأنبیاء السابقین، فإن الأحکام جرت علیہم بعد البعثة کما قال مولانا الجامي أنہ کان نبیا قبل النشأة العنصریة (ترمذي شریف مع العرف الشذي، أبواب المناقب، باب ما جاء في فضل النبی صلی اللہ علیہ وسلم، ۲/۵۲۵، ط: شیخ الاسلام)
(۲) پہلے پیدا کیے جانے کے سلسلے میں احادیث میں مختلف چیزیں مذکور ہیں، بعض روایتوں سے معلوم ہوتا ہے کہ سب سے پہلے نور کو پیدا کیا گیا جب کہ دیگر بعض روایتوں میں قلم، عرش وغیرہ سب سے پہلے پیدا کیے جانے کی صراحت ملتی ہے، البتہ ابن حجر رحمہ اللہ نے سب سے پہلے نور کو پیدا کیے جانے کا رجحان ظاہر کیا ہے، قال ابن حجر: اختلفت الروایات في أول المخلوقات، وحاصلہا کما بینتہا في شرح شمائل الترمذي: أن أوّلہا النور الذي خلق منہ علیہ الصلاة والسلام، ثم الماء ثم العرش․ (مرقاة شرح مشکاة ۱/۲۴۱، اشرفی دیوبند)
(۳) البدایہ والنہایہ میں حضرت عمر رضی اللہ عنہ سے مروی ہے: عن عمر بن الخطاب قال: قال رسول اللہ صلی اللہ علیہ وسلم: ”لما اقترف آدم الطیئة قال: یا رب أسئلک بحق محمد أن غفرت لي، فقال اللہ فکیف عرفت محمدًا ولم أخلقہ بعد فقال یا رب لأنک لما خلقتني بیدک ونفخت في من روحک ورفعت رأسي فرأیت علی قوائم العرش مکتوبا لا إلہ إلا اللہ محمد رسول اللہ فعلمت أنک لم تضف إلی اسمک إلا أحبّ الخلق إلیک، فقال اللہ صدقت یا آدم إنہ لأحب الخلق إلي وإذ سألتني بحقہ فقد غفرت لک ولولا محمد ما خلقتک․ (البدایہ والنہایة، باب ما ورد في خلق آدم علیہ السلام، ۱/۸۱) مذکورہ حدیث سے حضرت آدم علیہ السلام کا حضور صلی اللہ علیہ وسلم کے واسطے سے دعا کرنے کا ثبوت ہوتا ہے، یہ حدیث اگرچہ ضعیف ہے چنانچہ امام بیہقی فرماتے ہیں: تفرد بہ عبد الرحمن بن زید بن أسلم من ہذا الوجہ وہو ضعیف․ (البدایہ والنہایہ: ۱/۸۱) 
لیکن فضائل کے باب میں اس قدر ضعف قادح نہیں۔ </p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51679,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/51482,منگول بادشاہ چنگیز خان نے جب عراق پر قبضہ کرلیا تو اس نے بغداد میں احادیث کی بہت زیادہ کتابیں جلادی,میرا سوال یہ ہے کہ مجھے ایک پی ایچ ڈی حدیث کے ایک طالب علم جو کہ اسلامی یونیورسٹی ، اسلام آباد کا طالب علم ہے، نے بتایا کہ منگول بادشاہ چنگیز خان نے جب عراق پر قبضہ کرلیا تو اس نے بغداد میں احادیث کی بہت زیادہ کتابیں جلادی جس کی وجہ سے آج بعض دینی معاملات کا حل احادیث میں نہیں ملتا جیسے غلام رکھنے کے معاملات۔ دین مکمل ہے ، میں نے علماء سے سناہے کہ اللہ کے رسول صلی اللہ علیہ وسلم کی ہر ادا تک محفوظ ہے تو میرادل نہیں مانتا کہ احادیث ضائع ہوگئے․․․․․․․․․میں بہت پریشان ہوں۔ براہ کرم، میری رہنمائی فرمائیں۔,"<p>بسم الله الرحمن الرحيم</p><p> Fatwa ID: 855-852/N=7/1435-U

آپ نے علمائے کرام سے جو سنا ہے وہی صحیح ہے اور سوال میں مذکور کسی طالب علم نے جو بتایا وہ اس کی ناقص معلومات اور ذاتی فہم پر مبنی ہے؛ کیوں کہ فتنہ تاتار میں جو کتابیں ضائع ہوئیں وہ کتابیں یا ان کی احادیث دوسرے علاقہ کے علمائے کرام کے پاس موجود ومحفوظ تھیں، شریعت کا کوئی حصہ ضائع نہیں ہوا ہے، حضرت امام شافعی رحمہ اللہ نے فرمایا: جو شخص یہ کہے کہ ساری احادیث ایک شخص کے پاس جمع ہوگئیں وہ فاسق وگمراہ ہے اور جو یہ کہے کہ احادیث کا کچھ حصہ امت سے ضائع ہوگیا وہ بھی گمراہ ہے : ”من ادعی أن السنة اجتمعت کلہا عند رجل واحد فسق، ومن قال: إن شیئًا منہا فات الأمة فسق“ (اثر الحدیث الشریف في اختلاف الائمة الفقہاء للشیخ محمد عوّامة ص ۱۴۹ ط دار البشائر الإسلامیة، بیروت لبنان) اور غلام باندی کے مسئلہ میں صرف بخاری شریف (ص ۳۴۲-۳۴۹) میں تقریباً ۴۳/ احادیث آئی ہیں اوردیگر کتب حدیث میں ان کے علاوہ اور ہیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51482,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/51320,بچہ كے اسلامی فطرت پر پیدا ہونے كا كیا مطلب ہے؟,حضور اقدس صلی علیہ وسلّم نے فرمایا کہ ہے بچّہ اسلامی فطرت پر پیدا ہوتا ہے مجھے کوئی اعتراض نہیں جو آپ نے فرمایا ایکدم انکھو پر لیکن جب کسی گیر مسلم کو بتاتے ہیں تو وہ کہتا ہے کہ ہر بچہ ہندو پیدا ہوتا ہے کیوکہ اسکی ختنہ نہیں ہوتی مسلم اسے بعد مے ختنہ کرکے مسلمان بناتے ہیں تو ہم لوگ جب گیر مسلم کو دعوت دیں اور وہ یہ سوال کرے تو اسکا جواب کیا دیں کوئی سمجھمے آنے والا جواب تفصیل سے بتائیے۔,"<p>بسم الله الرحمن الرحيم</p><p> Fatwa ID: 687-240/L=6/1435-U

حضور صلی اللہ علیہ وسلم کے اس فرمان: ”کہ ہربچہ اسلامی فطرت پر پیدا ہوتا ہے“ میں ”فطرت“ سے مراد: ”دین اسلام کو قبول کرنے کی استعداد ہے“ حدیث کا مطلب یہ ہے کہ: دنیا کا انسان جب اپنی ماں کے پیٹ سے پیدا ہوتا ہے تو اس کی خلقت میں، اور پیدائش میں یہ بات شامل ہوتی ہے کہ ”اسلام“ اس کی زندگی کا راستہ بنے۔ اور وہ اس راہ کو اختیار نہ کرے جو اس کے مقصد تخلیق، یعنی روئے زمین پر خالق کائنات کی عبودیت و بندگی، اور آخرت کے ابدی نجات کو اس سے دور کردینے والی ہو، چنانچہ نومولود بچہ کو اگر اس حالت پر چھوڑدیا جائے، اوراس غیر اسلامی ماحول کا سایہ اس پر نہ پڑے، جو دنیا کے تختہٴ وجود پر اس کے قدم رکھتے ہی اس کے گرد نفسیاتی حصار قائم کریتا ہے تو وہ اس فطرت کے راستہ سے بھٹکنے نہ پائے، اور خود بخود اسلام کے راستے پر چل پڑے۔ (مظاہر حق جدید: ۱/۱۴۸) 
 قال الشیخ عبد الحق الدہلوي: فالصواب أنالمراد بالفطرة التي خلق اللہ الخلق علیہا: الحالة والہیئة المہیأة لمعرفة الخالق، وقبول الحق، واختیار دین الإسلام، والتمییز بین الحق والباطل․․․ فمعنی الحدیث: أنالمولود یولد علی العقل المفطور․ لو ترک علی ما فطر علیہ من العقل القویم، والوضع القدیم المستقیم، ولم تعرضہ آفة من قبل الأبوین، إما جبرا منہما، أو تقلیدًا، لم یختر غیر ہذا الدین الذي حسنہ ظاہر عند ذوی العقول السلیمة․․․ وہذا ہو المراد مما قالہ بعض الفضلاء: إن صاحب الفطرة السلیمة مجبول علی اختیار دین الإسلام․ اھ 
اسلام یا کفر کا مدار مختون ہونے، یا مختون نہ ہونے پر موقوف نہیں، ورنہ نعوذ باللہ بہت سارے انبیائے علیہم السلام کا ”کافر“ ہونا لازم آئے گا؛ کیوں کہ انبیائے کرام میں بہت کم ہی مختون پیدا ہوئے تھے۔ 
حقیقت یہ ہے کہ ایمان کا تعلق قلب اوردل سے ہے، اسلام یا کفر کا تعلق ختنہ سے نہیں ہے، یہی وجہ ہے کہ اگر کسی کا ختنہ نہ بھی ہوا ہو، اور ہ اسلام قبول کرلے، اور اسی حالت میں ا نتقال کرجائے تو وہ ”مسلمان“ ہی سمجھا جائے گا۔
بقیہ ختنہ کرانے میں بہت ساری ظاہری حکمتیں پوشیدہ ہیں: مثلاً بدن کی صفائی، میل اور قطرات سے طہارت جماع میں حصول لذت وغیرہ۔ (فتاوی محمودیہ: ۴/۵۱۳ اشرفی بکڈپو دیوبند)
 قال الحافظ ابن حجر: إن حکمة الختان لم تنحصر في تکمیل ما یتعلق بالجماع، بل ولما یخشی من انحباس بقیة البول فی الغرلة ولا سیما للمستجمر فلا یؤمن أن یسیل فینجس الثوب أو البدن․․․ اھ (فتح الباری: ۱۱/ ۱۰۶ ط: دار الکتب العلمیة بیروت)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51320,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/51241,مسلمان بچے کی پیدائش کے بعد اس کا ختنہ کیا جاتا ہے اور بچی کی پیدائش کا کیا مسئلہ ہوگا؟,مسلمان بچے کی پیدائش کے بعد اس کا ختنہ کیا جاتا ہے اور بچی کی پیدائش کا کیا مسئلہ ہوگا؟,"<p>بسم الله الرحمن الرحيم</p><p> Fatwa ID: 525-553/N=4/1435-U

راجح ومفتی بہ قول کے مطابق صرف لڑکوں کا ختنہ مسنون ہے، لڑکیوں کا ختنہ مسنون نہیں کذا فی الدر والرد (کتاب الخنثی، مسائل شتی ۱۰: ۴۸۱، ط مکتبہ زکریا دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51241,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/51061,حضور اکرم صلی اللہ علیہ وسلم کی طرف جھوٹی بات منسوب کرنے والے کا انجام کیا ہوگا؟,حضور اکرم صلی اللہ علیہ وسلم کی طرف جھوٹی بات منسوب کرنے والے کا انجام کیا ہوگا؟,"<p>بسم الله الرحمن الرحيم</p><p> Fatwa ID: 342-342/M=4/1435-U

اس کا انجام حدیث میں یوں بیان کیا گیا ہے: بخاری شریف کی روایت ہے حضور صلی اللہ علیہ وسلم نے فرمایا: ”میرے اوپر جھوٹ بولنا کسی عام شخص پر جھوٹ بولنے کی طرح نہیں ہے، جو شخص جان بوجھ کر میری جانب جھوٹی بات منسوب کرے تو اس کو چاہیے کہ اپنا ٹھکانہ جہنم بنالے“۔ إن کذبا علي لیس ککذب علي أحد من کذب علي متعمدا فلیتبوَّأ مقعَدہ من النار (بخاری شریف: ۱۲۰۹)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",51061,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/50820,مجھے پوچھنا ہے کہ ناصر الدین البانی صاحب کون گذرے ہیں؟ کیا ان کا اہل سنت سے تعلق تھا اوران کی تحقیق احادیث کے متعلق صحیح ہے؟,مجھے پوچھنا ہے کہ ناصر الدین البانی صاحب کون گذرے ہیں؟ کیا ان کا اہل سنت سے تعلق تھا اوران کی تحقیق احادیث کے متعلق صحیح ہے؟,"<p>بسم الله الرحمن الرحيم</p><p> Fatwa ID: 529-147/L=5/1435-U

(۱) ناصر الدین البانی صاحب بلا دِ عرب کے ایک مشہور غیرمقلد عالم دین گذرے ہیں، البانی صاحب سن ۱۳۳۳ ہجری مطابق ۱۹۱۶ عیسوی، یورپ کے مشہور ملک البانیا کے شہر اشکورڈا (Shkorda) میں پیدا ہوئے ہیں، بعد میں وہ اپنے والد صاحب کے ساتھ البانیا سے ہجرت کرکے ملک شام آئے بچپن میں ابتدائی کتابیں بعض اساتذہ سے پڑھیں مگر انھوں نے باقاعدہ کسی بھی دینی مدرسہ یا کسی اسلامی یونیورسٹی سے فراغت حاصل نہیں کی اور بڑی بڑی کتابیں بھی کسی معتبر اور ثقہ عالم دین سے نہیں پڑھیں، بالخصوص علم حدیث اور اصول حدیث کی کتابیں، لیکن چونکہ نہایت ذہین تھے اور ان کی قوت حافظہ بہت مضبوط تھی اس وجہ سے انھوں نے اپنے مطالعہ سے سب کچھ پڑھا اورکتابیں لکھیں۔
(۲) البانی صاحب متشدد غیر مقلد تھے بلکہ غیرمقلدین کے امام تھے، غیرمقلدین اصول اربعہ یعنی: کتاب اللہ، سنت، اجماع امت اور قیاس میں سے اجماعِ امت اور قیاس کو نہیں مانتے ہیں،اور اہل السنة والجماعت ان چاروں اصولوں کو مانتے ہیں اوران کے نزدیک یہ چاروں اصول حجت شرعیہ ہیں، اہل السنة والجماعت کی حقیقت دو باتوں پر مشتمل ہے۔ (۱) اتباع سنت (۲) اجماعت امت۔ اتباع سنت میں حضور اقدس صلی اللہ علیہ وسلم کے ساتھ، حضرات خلفائے راشدین کی سنتوں کو بھی شامل کرنا ضروری ہے، کیونکہ خود سرور کونین صلی اللہ علیہ وسلم کا ارشاد ہے: علیکم بسنتی وسنة الخفلفاء الراشدین المہدیین (مشکاة المصابیح ص۳۰) اہل السنة والجماعت کے صحیح مصداق وہی لوگ ہیں جو اتباع سنت اور اجماع امت کو مانتے ہیں، چنانچہ منہاج السنة میں علامہ ابن تیمیہ حنبلی رحمہ اللہ لکھتے ہیں: فإن السنة تتضمن النص والجماعة تتضمن الإجماع، فأہل السنة والجماعة ہم المتبعون للنص والإجماع (منہاج السنة: ج۳ ص۲۷۲ مکتبہ الریاض الحدیثیة) ارواب اہل السنة والجماعت کے ماننے والے ائمہ اربعہ رحمہم اللہ کے متبعین ہی میں منحصر ہیں، چنانچہ علامہ طحطاوی رحمہ اللہ جو بہت بڑے حنفی فقیہ گذرے ہیں اور علامہ ابن عابدین شامی کے استاذ بھی ہیں وہ الدر المختار کے حاشیہ میں لکھتے ہیں: فعلیکم معاشر الموٴمنین باتباع الفرقة الناجیة المسماة بأہل السنة والجماعة فإن نصرة اللہ وحفظہ وتوفیقہ في موافقتہم وخذلانہ وسخطہ ومقتہ في مخالفتہم وہذہ الطائفة الناجیة قد اجتمعت الیوم في مذاہب أربعة وہم الحنفیون والمالکیون والشافعیون والحنبلیون رحمہم اللہ ومن کان خارجا عن ہذہ الأربعة في ہذا الزمان فہو من أہل البدعة والنار (حاشیة الطحطاوی علی الدر المختار: ج۴ ص۱۵۳) لہٰذا البانی صاحب کا کوئی تعلق اہل السنة والجماعة سے نہیں ہے، بلکہ وہ غیرمقلدین کی طرح اہل السنة والجماعة سے خارج ہیں۔
(۳) احادیث کے تحقیق کے سلسلہ میں ا لبانی صاحب بہت متشدد تھے، بہت سی احادیث جو جمہور محدثین کرام کے نزدیک حسن درجہ کی ہیں، البانی صاحب نے ان سب کو ضعیف قرار دیا ہے، اسی طرح بہت سی احادیث جن میں کچھ ضعف تھا مگر وہ سب قابل استدلال تھیں اور محدثین کرام نے ان سب کو احادیث صحیحہ کے ساتھ ملحق کیا تھا، البانی صاحب نے جمہور کی مخالفت کرتے ہوئے ان سب احادیث کو احادیث موضوعہ (گھڑی ہوئی احادیث) کے ساتھ ملحق کردیا۔ اور ان پر ایک کتاب لکھی ”سلسلة الاحادیث الضعیفة والموضوعة وآثارہا السیئة فی الأمة“ البانی صاحب نے عالم اسلام خصوصا بلاد عرب میں ایک ایسے فتنہ کی داغ بیل ڈالی جس کی بیخ کنی کے لیے ایک طویل عرصہ درکار ہے، ان کی تحقیقات پر بھروسہ نہیں کرنا چاہیے، ان پر تعجب کی بات یہ ہے کہ وہ کبھی کسی حدیث کے بارے میں لکھتے ہیں کہ ”صحیح“ اور کسی دوسری کتاب میں اسی حدیث کے بارے میں لکھتے ہیں ”منکر“ یا ”ضعیف“ مزید تفصیل کے لیے (۱) تناقضات الالبانی الواضحات، موٴلفہ حسن بن علی السقاف (۲) الالبانی شذوذہ وأخطاوٴہ، موٴلفہ حضرت محدث کبیر ابو المآثر مولانا حبیب الرحمن صاحب اعظمی رحمہ اللہ تعالی کی کتاب کی طرف رجوع کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50820,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/50662,حدیث قدسی اور قرآن میں فرق,حدیث قدسی اور قرآن مجید میں کیا فرق ہے؟ جب کہ قرآن بھی اللہ کا کلام ہے اور حدیث قدسی بھی، مزید یہ بھی بتائیں کہ حدیث قدسی رسول اللہ تک کس طرح پہنچی جب کہ قرآن جبرئیل لے کر آئے تھے۔ کیا حدیث قدسی بھی وحی کی جاتی تھی؟,"<p>بسم الله الرحمن الرحيم</p><p> Fatwa ID: 414-317/L=4/1435-U

حدیث قدسی وہ احادیث ہیں جن کو حضور اقدس صلی اللہ علیہ وسلم اللہ تعالیٰ سے نقل فرماتے ہیں، کبھی تو خواب میں اللہ تعالیٰ کی طرف سے آپ کو بتادی جاتی تھی، اور کبھی بذریعہ الہام معلوم ہوتا تھا، اور کبھی جبرئیل علیہ السلام کے واسطے سے علم ہوتا تھا، انھیں حدیث ربانی اور حدیث الٰہی بھی کہتے ہیں، حدیث قدسی میں اللہ تعالیٰ سے نقل کی تصریح ہوتی ہے اور بقیہ حدیث میں اللہ تعالیٰ سے نقل کی تصریح نہیں ہوتی ہے گو وہ بھی بمقتضائے ”وَمَا یَنْطِقُ عَنِ الْہَوَیo اِنْ ہُوَ اِلَّا وَحْیٌ یُوْحَی“ اللہ تعالیٰ طرف سے ہیں، قرآن پاک اور حدیث قدسی میں فرق یہ ہے کہ قرآن تو لفظاً ومعنیً دونوں طرح اللہ تعالیٰ کی طرف سے منزل ہے، بخلاف حدیث قدسی کے کہ اس میں الفاظ حضور پاک صلی اللہ علیہ وسلم کے ہوتے ہیں اسی لیے نماز قرآن کی تلاوت پر موقوف ہے، اگر کوئی حدیث قدسی پڑھے تو نماز نہ ہوگی، قرآن کو بلاوضو ہاتھ لگانا ائمہ اربعہ کے یہاں جائز نہیں ہے، حدیث قدسی کو چھوسکتے ہیں، قرآن کا ہرلفظ تواتر سے ثابت ہے، اور حدیث قدسی کا تواتر سے ثابت ہونا ضروری نہیں، بلکہ جو احادیث قدسیہ جمع کی گئی ہیں ان میں شاید کوئی بھی متواتر نہیں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50662,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/50020,is hadith ka no. janna chahta hoon aur aayat no.,مقتدی کو امام کے پیچھے سورہ فاتحہ یا کسی دوسری سورت کی قرأت نہیں کرنی ہے ، امام کی قرأت اس کی طرف سے کافی ہے ، حدیث میں ہے : من کان لہ إمام فقراء ة الإمام لہ قراء ة (طحطاوی، مسند احمد بن حنبل) دوسری حدیث میں ہے : وإذا قرأ فأنصتوا (مسلم، ابوداود، ابن ماجہ، نسائی) اور خود قرآن پاک میں ارشاد ہے : وَاِذَا قُرِئ الْقُرْآَنُ فَاسْتَمِعُوْا لَہُ وَاَنْصِتُوْا لَعَلَّکُمْ تُرْحَمُوْنَ (اعراف),"<p>بسم الله الرحمن الرحيم</p><p> Fatwa ID: 235-204/H=2/1435-U

مذکورہ احادیث کا نمبر مع حوالہ کتب: (۱) من کان لہ إمام فقراء ة الإمام لہ قراء ة․ مسند أحمد بن حنبل ج۳ ص۳۳۹، حدیث نمبر ۸۵۰/ ۱۴۶۳۴، موطا محمد ص۹۷، حدیث نمبر ۱۲۴۔
(۲) وإذا قرئ فأنصتوا مسلم شریف ج۱ ص۱۷۴ باب التشہد رقم ۶۳، ابوداوٴد: ۱/ ۱۴۰ حدیث نمبر ۹۷۳ ․ ابن ماجہ ص۶۱ باب إذا قرأ الإمام فأنصتوا حدیث نمبر ۸۴۶، نسائی ج۱ ص۱۴۶ حدیث نمبر ۹۲۱، مذکورہ آیت کا نمبر ۲۰۴ اور سورہٴ اعراف میں ہے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",50020,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/49626,مجھے ایک حدیث کی وضاحت درکار ہے جو ”کتاب فقہ الحدیث“ مصنفہ ”حضرت سید اصغر حسین“ مفتی دوبان انڈیا میں مذکور ہے,مجھے ایک حدیث کی وضاحت درکار ہے جو ”کتاب فقہ الحدیث“ مصنفہ ”حضرت سید اصغر حسین“ مفتی دوبان انڈیا میں مذکور ہے۔ حدیث یوں ہے” حضرت عائشہ صدیقہ رضی اللہ عنہا سے روایت ہے کہ : ازواج مطہرات بال لمبے ہونے پر اتنے قطع کرلیتی تھیں کہ ”وفرہ معلوم ہوتے تھے یعنی کانوں کی لو تک آ جاتے تھے“ گویا کہ انھوں نے مسئلہ بتایا ہے کہ عورت بال کاٹ سکتی ہے جب لمبے ہو جائیں، کانوں کی لو تک۔ یہ تو بتایا ہے کہ سر مونڈ نہیں سکتی لیکن کاٹ سکتی ہیں کانوں کی لو تک جب کہ اس کے بر عکس آپ کا فتوی کچھ اور بتاتا ہے۔ وضاحت فرمائیں ۔,"<p>بسم الله الرحمن الرحيم</p><p> Fatwa ID: 485-485/M=5/1435-U

عورتوں کے لیے سر منڈانا اور بال کٹانا دونوں ممنوع ہیں، جس حدیث کا حوالہ سوال میں ہے وہ مسلم شریف کی حدیث ہے جس کے الفاظ یہ ہیں ”عن أبي سلمة بن عبد الرحمن ․․․ قال وکان أزواج النبی صلی اللہ علیہ وسلم یأخذن من روٴوسہن حتی تکون کالوفرة“ علماء نے اس حدیث کے چند معنی بیان کیے ہیں:
(۱) ازواجِ مطہرات رضی اللہ عنہن وفاتِ نبی صلی اللہ علیہ وسلم کے بعد یہ عمل کرتی تھیں تاکہ یہ ترکِ زینت اس بات کی علامت بن جائے کہ ازواج مطہرات رضی اللہ عنہن کو کسی سے نکاح کی رغبت نہیں کیوں کہ بحکم خداوندی ولا یحل لکم اں توٴذوا رسول اللہ ولاَ أن تنکحوا أزواجہ من بعدہ أبدًا، ان کا نکاح اب کسی سے نہیں ہوسکتا۔
(۲) بعض علماء نے فرمایا ہے کہ حدیث سے بالوں کا کاٹنا مراد نہیں، اس لیے کہ دیگر احادیث کی روشنی میں (مشابہت بالرجال کی بنا پر) یہ عمل ناجائز ہے بلکہ اس سے مراد بالوں کو سمیٹنا اور سر پر اس طرح جمانا ہے کہ بال نیچے نہ لٹکیں اور وفرہ معلوم ہوں (جیسا کہ ہمارے دیار میں عورتیں جوڑہ باندھتی ہیں) (۳) احرام سے حلال ہونے کے وقت انگلی کے پوروں کے بقدر بال کاٹنا مراد ہے، قلت وعندي المراد بالحدیث أن نساء النبي (صلی اللہ علیہ وسلم) کن یقصن شعروہن المسترسلة ویعقدنہا علی القفا أوعلی الرأس من غیر أن یتخذنہا قرونا وضفائر حتی تکون کالوفرة في عدم مجاوزتہا من الأذنین کما یفعلہ کثیر من العجائز والأیامی في عصرنا بل عامة النساء في حالة الاغتسال بعد غسل الرأس فإن الشعور الطویلة لو استرسلت علی حالہا بإیصال الماء إلی البدن المستور تحت الشعور المسترسلة لا بخلو عن کلفة ومشقة (فتح الملہم، ۱/۴۷۲، اشرفی)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49626,deoband,عقائد و  ایمانیات,حدیث و سنت
30-Aug-2020,https://darulifta-deoband.com/home/ur/hadith-sunnah/49297,آپ صلی اللہ علیہ وسلم کرتا پہنتے تھے یا جبہ پہنتے تھے؟ اور کیا کرتے کا پہلا بٹن کھلا رکھنا سنت ہے؟,آپ صلی اللہ علیہ وسلم کرتا پہنتے تھے یا جبہ پہنتے تھے؟ اور کیا کرتے کا پہلا بٹن کھلا رکھنا سنت ہے؟,"<p>بسم الله الرحمن الرحيم</p><p> Fatwa ID: 22-22/M=1/1435-U

آپ صلی اللہ علیہ وسلم کرتا پہنتے تھے اور کرتا ہی آپ صلی اللہ علیہ وسلم کو سب سے زیادہ پسند تھا، کرتے کا بٹن کھلا رکھنا یہ آپ صلی اللہ علیہ وسلم کا معمول نہیں تھا، بلکہ کبھی کبھار ایسا کرتے تھے؛ اس لیے اگر کوئی شخص کبھی کبھی کرتے کا بٹن اتباعِ سنت کی نیت سے کھلا رکھے تو کوئی حرج نہیں ہے: عن أم سلمة قالت: کان أحب الثیاب إلی رسول اللہ صلی اللہ علیہ وسلم القمیص، قال الملا علي القاري: فإنہ کان یحبہ للبسہ لا لنحو إہدائہ فہوأحب إلیہ لبسًا (شمائل الترمذي مع جمع الوسائل، ۱/۱۳۲، باب لباس رسول اللہ صلی اللہ علیہ وسلم، ط: اعزازیہ دیوبند)
 مولانا ادریس صاحب کاندھلوی رحمہ اللہ لکھتے ہیں: ”قمیص: پیراہن آپ کو بہت محبوب تھا، سینہ پر اس کا گریبان تھا، کبھی کبھی اس کی گھنڈیاں کھلی ہوئی ہوتی تھیں“۔ (سیرة المصطفیٰ، ۳/۳۸۳، ط: ادارہٴ علم وحکمت دیوبند)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49297,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/49293,کیا یہ حدیث صحیح اور قابلِ عمل ہے؟,کیا یہ حدیث صحیح اور قابلِ عمل ہے ؟ سنن نسائی:جلد اول:حدیث نمبر 1267 حدیث مرفوع مکررات 63 بدون مکرر یعقوب بن ابراہیم دورقی و محمد بن بشار، یحیی بن سعید، عبدالحمید بن جعفر، محمد بن عمرو بن عطاء ، ابوحمید ساعدی سے روایت ہے کہ حضرت رسول کریم صلی اللہ علیہ وآلہ وسلم آخر کی دو رکعت کے بعد کہ جن پر نماز مکمل ہوجاتی ہے اس طریقہ سے بیٹھے بایاں پاؤں دائیں جانب نکال دیتے اور اپنے ایک سرین پر زور دے کر بیٹھ جاتے پھر سلام پھیرتے ۔,"<p>بسم الله الرحمن الرحيم</p><p> Fatwa ID: 1966-545/H=1/1435-U

مذکورہ حدیث صحیح اور قابل استدلال تو ہے، لیکن یہ حالت عذر پر محمول ہے اور اولیٰ وافضل طریقہ یہ ہے کہ بایاں پیر بچھاکر اس پر بیٹھا جائے اور دایاں پیر اس طرح کھڑا کیا جائے کہ اس کی انگلیاں قبلہ کی طرف رہیں کیونکہ حضرت عبداللہ ابن عمر رضی اللہ عنہ نے اسی طریقہ کو سنت کہا ہے، نسائی میں روایت ہے: عن بن عمر -رضي اللہ عنہ قال: من سنة الصلاة أن تنصب القدم الیمنی واستقبالہ بأصابعہا القبلة والجلوس علی الیسری (نسائی: ج۱ ص۱۷۳، باب الاستقبال بأطراف أصابع القدم القبلة عند القعود وللتشہد) اسی طرح حضرت وائل بن حجر رضی اللہ عنہ نے خاص طور سے آپ صلی اللہ علیہ وسلم کی نماز کا مشاہدہ کیا تو آپ کو دونوں قعدوں میں اسی طرح بیٹھتے پایا کیونکہ حضرت وائل بن حجر رضی اللہ عنہ قعدہ اولیٰ یا ثانیہ کا فرق نہیں کرتے، ترمذی میں جلد اول ص۶۵ پر ان کی حدیث ہے،حدیث ذکر کرنے کے بعد امام ترمذی فرماتے ہیں: حسن صحیح والعمل علیہ عند أکثر أہل العلم (ترمذي جلد ۱ ص۶۵، باب کیف الجلوس في التشہد)
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49293,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/49251,کسی کے گھر جانے کا کیا مسنون طریقہ ہے؟حوالے کے ساتھ بتائیں۔,کسی کے گھر جانے کا کیا مسنون طریقہ ہے؟حوالے کے ساتھ بتائیں۔,"<p>بسم الله الرحمن الرحيم</p><p> Fatwa ID: 1515-1515/M=1/1435-U

گھر میں داخل ہونے سے پہلے دروازے پر دستک دی جائے یا سلام کیا جائے، تین بار دستک دینے کے بعد بھی جواب نہ ملے تو لوٹ جائے،وہاں جم کر بیٹھ جانا موجب اذیت اور خلافِ سنت ہے، دستک اتنی زور سے نہ دے کہ سننے والا گھبرا اٹھے، متوسط انداز سے دے ، گھر کے اندر نہ جھانکے، اگر کوئی وقت صاحب خانہ کے آرام یا مشغولیت کا ہو تو اس وقت نہ جائے، ممکن ہوسکے تو فون وغیرہ کے ذریعہ اطلاع کرکے پہلے اجازت لے لے، مزید تفصیل کے لیے سورہٴ نور میں آیت استیذان کے تحت دیکھئے معارف القرآن جلد نمبر ۶۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",49251,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/48535,ہمارے آقاصلی اللہ علی وسلم کون کون سی نفل نماز پڑھتے تھے؟,ہمارے آقاصلی اللہ علی وسلم کون کون سی نفل نماز پڑھتے تھے؟,"<p>بسم الله الرحمن الرحيم</p><p> Fatwa ID: 1586-1235/B=1/1435-U

نفلوں کا عملی ثبوت بھی آپ صلی اللہ علیہ وسلم سے ملتا ہے، لیکن اور کوئی ثبوت یعنی ترغیب کی روایات زیادہ ملتی ہیں، رات میں لمبی لمبی نمازیں پڑھنا کہ پائے مبارک پر ورم آجاتا تھا، نماز سفر، چاشت کی نماز پڑھنا، وتر کے بعد دو رکعت بیٹھ کر پڑھنا، آندھی آنے پر نماز پڑھنا، بادل گہرا آنے پر نماز پڑھنا، یہ سب تو عملاً ثابت ہے۔ البتہ اشراق، اوابین، نماز حاجت، نماز استخارہ، صلاة التسبیح، نماز استغفار یعنی صلاة التوبہ پڑھنا، صلاة تحیة الوضو، تحیة المسجد، دو رکعت مغرب سے پہلے پڑھنا، یہ سب نوافل زیادہ حدیث قولی سے ثابت ہیں، یعنی آپ نے ان کے پڑھنے کی ترغیب دی ہے اور اس کا اجر وثواب ارشاد فرمایا ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48535,deoband,عقائد و  ایمانیات,حدیث و سنت
31-Aug-2020,https://darulifta-deoband.com/home/ur/hadith-sunnah/48417,كیا کھانے سے پہلے کلی کرنا سنت ہے؟,كیا کھانے سے پہلے کلی کرنا سنت ہے؟,"<p>بسم الله الرحمن الرحيم</p><p> فتوی: 1462-1115/B=11/1434-U

کھانے سے پہلے صرف ہاتھ دھونا سنت ہے، اگر منھ میں کچھ گندگی یا بدبو محسوس ہو تو کلی بھی کرلینا چاہیے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48417,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/48416,سر ڈھک کر کھانا سنت ہے اس کے لیے احادیث اور اقوال فقہاء بیان کیجیے۔,سر ڈھک کر کھانا سنت ہے اس کے لیے احادیث اور اقوال فقہاء بیان کیجیے۔,"<p>بسم الله الرحمن الرحيم</p><p> Fatwa ID: 155-159/N=2/1435-U

حضور صلی اللہ علیہ وسلم کا عام معمول ننگے سر رہنے کا نہیں تھا بلکہ آپ (صلی اللہ علیہ وسلم) عمامہ اور ٹوپی یا صرف عمامہ یا صرف ٹوپی کا اہتمام فرماتے تھے جیسا کہ زاد المعاد (فصل فی ملابسہ صلی اللہ علیہ وسلم، ۱: ۱۳۵ مطبوعہ موٴسسة الرسالة بیروت) میں ہے: اورکھانے کے وقت آپ صلی اللہ علیہ وسلم کا ننگے سر رہنا ثابت نہیں اور کھانے کے ادب کا تقاضہ بھی یہی ہے کہ سر پر کوئی چیز ہونی چاہیے اس لیے کھانے کے وقت ننگے سر نہ رہنا چاہیے، بلکہ ٹوپی وغیرہ لگاکر کھانا کھانا چاہیے، یہ مستحب وبہتر ہے، اور اگر کوئی ننگے سر کھاتا ہے تو ایک روایت کے مطابق مکروہ ہے لیکن مختار قول یہ ہے کہ مکروہ نہیں، البتہ خلاف اولی ہے، قال في تکملة البحر الرائق (۸: ۳۳۸ ط مکتبہ زکریا دیوبند) : والأکل مکشوف الرأس․․․ فیہ روایتان، والمختار أنہ لا یکرہ اھ وقال في الہندیة (۵: ۳۳۷ ط مکتبہ زکریا دیوبند) : ولا باس بالأکل مکشوف الرأس وہو المختار کذا في الخلاصة اھ ومثلہ في البزازیہ (مع الہندیة ۶:۳۶۵) ورد المحتار (۹: ۴۹۰ مکتبہ زکریا دیوبند) وقال في الرد (کتاب الصلاة، باب ما یفسد الصلاة وما یکرہ فیہا ۲: ۴۳، ۴۳۱، مطلب: کلمة ”لا بأس“ دلیل علی أن المستحب غیرہ لأن البأس الشدة): قولہ: ”ولا بأس الخ“: فيہذا التعبیر کما قال شمس الأئمة إشارة إلی أنہ لا یوٴجر ویکفیہ أن ینجو رأسا برأس اھ قال فی النہایة: لأن لفظ ”لا بأس“ دلیل علی أن المستحب غیرہ لأن البأس الشدة اھ ولہذا قال في حظر الہندیة عن المضمرات: والصرف إلی الفقراء أفضل وعلیہ الفتوی اھ ․
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48416,deoband,عقائد و  ایمانیات,حدیث و سنت
30-Aug-2020,https://darulifta-deoband.com/home/ur/hadith-sunnah/48304,فقہ حنفی کے وہ مسائل جن کی دلیل کے لیے احادیث صحاحِ ستہ میں نہیں ہیں تو کن کن کتابوں میں ان مسائل کی احادیث ہیں۔,فقہ حنفی کے وہ مسائل جن کی دلیل کے لیے احادیث صحاحِ ستہ میں نہیں ہیں تو کن کن کتابوں میں ان مسائل کی احادیث ہیں۔,"<p>بسم الله الرحمن الرحيم</p><p> فتوی: 1419-949/L=12/1434-U

درج ذیل کتب حدیث میں تلاش کرسکتے ہیں:
(۱) موطا محمد (۲) کتاب الآثار للامام محمد (۳) شرح معانی الآثار (۴) مستدرک حاکم (۵) سنن کبری للبیہقی (۶) درمنثور (۷) مصنف عبدالرزاق (۸) مصنف ابن ابی شیبہ (۹) مسند ابی حنیفہ (۱۰) مشکل الآثار۔
اور بھی بہت ساری کتابیں ہیں بشرطیکہ تلاش کرنے والے کے پاس مسائل کو احادیث پر منطبق کرنے کی صلاحیت وقابلیت ہو۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48304,deoband,عقائد و  ایمانیات,حدیث و سنت
01-Sep-2020,https://darulifta-deoband.com/home/ur/hadith-sunnah/48291,کیا بخاری شریف میں پاؤں چومنے کی کوئی حدیث ہے اور کیا پاؤں چومنا جائز ہے یا منع ہے ؟ یا کوئی اور چیز ہے ، اس کے متعلق رہنمائی فرمائیں۔,کیا بخاری شریف میں پاؤں چومنے کی کوئی حدیث ہے اور کیا پاؤں چومنا جائز ہے یا منع ہے ؟ یا کوئی اور چیز ہے ، اس کے متعلق رہنمائی فرمائیں۔,"<p>بسم الله الرحمن الرحيم</p><p> فتوی: 1320-1320/M=11/1434-U

حاکم مستدرک میں روایت ہے کہ ایک شخص حضور صلی اللہ علیہ وسلم کی خدمت میں حاضر ہوا اور اس نے آپ صلی اللہ علیہ وسلم کے سرمبارک اور قدموں کو بوسہ دیا، ترمذی،نسائی، ابن ماجہ میں روایت ہے کہ یہودیوں کی ایک جماعت نے رسول اللہ صلی اللہ علیہ وسلم کے دونوں ہاتھوں اور دونوں پاوٴں کو بوسہ دیا، ان روایات سے فقہاء نے ثابت کیا ہے کہ علماء، مشایخ اور دینی شرف رکھنے والے حضرات کی دست بوسی اور قدم بوسی جائز ہے بشرطیکہ یہ عمل غلو، اذیت اور مفسدہ سے خالی ہو، جہاں مفسدہ ہو اور شرائط واوصاف نہ پائے جائیں، وہاں اجتناب لازم ہے، اس مسئلے کی پوری تفصیل کے لیے حضرت مفتی شفیع صاحب عثمانی کا رسالہ بعنوان ”دست بوسی اور قدم بوسی“ جواہر الفقہ جلد اول دیکھئے اس میں مفصل ومدلل بحث ہے۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",48291,deoband,عقائد و  ایمانیات,حدیث و سنت
