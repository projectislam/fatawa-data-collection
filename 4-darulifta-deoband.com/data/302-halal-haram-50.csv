issued_at,link,title,question,answer,fatwa_number,dar_ul_ifta,category_level_1,category_level_2
31-Aug-2020,https://darulifta-deoband.com/home/ur/halal-haram/161386,غیر ذی روح والا ویڈیو ڈاوٴن لوڈ کرکے بیچنا؟,محترم مفتی صاحب سوال یہ ہے کہ ایک آدمی نے ایک غیر ذی روح کی تصویر والا ویڈیو بنا کر اس کو نیٹ پر ڈال دیا، اب اس نے اس ویڈیو سے استفادہ کرنے کے لئے ایک شرط رکھی ہے کہ جو آدمی ۰۵۳ روپئے ویڈیو والے کے اکاؤنٹ میں ڈالے گا وہی استفادہ کر سکے گا اور اس ویڈیو کو ڈاؤن لوڈ کرنے کی قطعا اجازت نہیں،اب ایک چالاک آدمی اس کو ڈاؤن لوڈ کرکے دوسروں کو بیچتا ہے تو پوچھنا یہ ہے کہ کیا اس طرح ڈاؤن لوڈ کرنا اور اس سے خریدنا جائز ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1076-900/sd=9/1439</span></p><p dir=""RTL"">
	اگر کسی شخص نے غیر ذی روح تصویر والی ویڈیو نیٹ پر اپلوڈ کی ہے اور یہ وضاحت کر رکھی ہے کہ اُس ویڈیو کو وہی شخص دیکھ سکتا ہے جو ۳۵۰روپے ویڈیو والے کے اکاوٴنٹ میں ڈالے ، تو کسی شخص کا اِس ویڈیو کو ڈاوٴن لوڈ کر کے استفادہ کرنے کی تو گنجائش ہے ؛ لیکن دوسرے کو بیچنا جائز نہیں ہے ؛ اس لیے کہ آج کل ویڈیوز وغیرہ بغیر کسی معاوضہ کے ڈاوٴن لوڈ کرنے میں عرفا اجازت پائی جاتی ہے ، اس پر کوئی قانونی گرفت بھی نہیں کی جاتی؛ البتہ چوری سے ڈاوٴن لوڈ کر کے آگے فروخت کرنا جائز نہیں ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161386,deoband,متفرقات,حلال و حرام
31-Aug-2020,https://darulifta-deoband.com/home/ur/halal-haram/161384,سود کی رقم کا وقتی طور پر استعمال,کیا فرماتے ہیں مفتیانِ کرام کہ اگر کسی شخص کو بینک میں سیونگ اکاؤنٹ ہو، اور اس نے ملنے والی سود کی رقم کو علیحدہ کرکے رکھا ہو تاکہ وہ علیحدہ شدہ رقم غریبوں کو بغیر نیتِ ثواب دی جائے ، لیکن اس دوران کھاتے دار کو کوئی ایسی مجبوری درپیش ہو کہ نوبت اُدھار لینے پر آگئی، تو کیا کھاتہ دار سود کی اس رقم سے بلا واسطہ اُدھار اٹھا سکتا ہے یا بالواسطہ کسی قرض دار کے لئے وقتی طور قرضہ چکانے کی غرض سے رقم اٹھانے کی کوئی گنجائش ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1075-959/sd=9/1439</span></p><p dir=""RTL"">
	جی نہیں ! صورت مسئولہ میں جب کہ کھاتہ دار نے سود کی رقم بینک سے نکال کر الگ کرکے رکھ رکھی ہے اور اُس کے اکاوٴنٹ میں رقم نہیں بچی ہے ، تو اُس کے لیے سودی رقم بطور قرض خود استعمال کرنا یا اُس رقم سے دوسرے کا قرض اداء کرنا جائز نہیں ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161384,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/161337,گھوس یا رشوت دے کر نوکری حاصل کرنا,میرا سوال ہے کہ کیا مسلمانوں کو نوکری حاصل کرنے کے لئے کسی بھی طرح کی گھوس یا رشوت دینا جائز ہے؟ اگر گھوس دے کر نوکری کرتا ہے کوئی تو کیا اسے ملنے والی تنخواہ جائز ہوگی یا حرام ہوگی؟ اگر کسی کو نوکری نہ مل رہی ہو تو مجبوراً کہیں گھوس دینا پڑے تو کیا اس صورت میں نوکری سے ملنے والی تنخواہ حلال ہوگی یا پھر حرام ہوگی؟ گذارش ہے کہ میرے سوالوں کا جواب تفصیل سے بتائیں۔ شکریہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:979-898/M=9/1439</span></p><p dir=""RTL"">
	رشوت (گھوس) لینے والے اور دینے والے پر حدیث میں لعنت آئی ہے اس لیے ہرمسلمان کو اس ملعون فعل سے احتراز لازم ہے، اگر کوئی شخص رشوت دے کر نوکری حاصل کرلیتا ہے تو اس کی آمدنی پر حرام ہونے کا حکم نہیں تنخواہ حلال رہے گی بشرطیکہ نوکری جائز کام کی ہو اور وہ پوری دیانت داری سے کام انجام دیتا ہو؛ لیکن بغیر شرعی مجبوری کے رشوت دینے کا گناہ ہوگا، ہاں اگر اپنا جائز حق رشوت دیئے بغیر وصول نہ ہو تو دینے کی گنجائش ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161337,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/161205,کن علمائے کرام کے آڈیو بیانات سنے جاسکتے ہیں؟,(۱) نیٹ پر آج کل بہت سے علمائے کرام کے آڈیو ہوتے ہیں جس میں اشتباہ ہوتا ہے کہ کون صحیح ہے یا کون غلط؟ میں جاننا چاہتا ہوں میں کون سے علمائے کرام کے آڈیو سن سکتا ہوں جو میری دینی اصلاح میں یا معلومات میں اضافہ کرسکتے؟ (۲) میرے گاوٴں میں ایک بزرگ کا مزار ہے جہاں میرے رشتہ دار اور گاوٴں والے ہر سال عرس کرواتے ہیں جس میں قوالی اور دینی تقریر ہوتی ہے اور بعد میں کھانا بھی ہوتا ہے، کیا یہ کروانا صحیح ہے؟ اس میں پیسے دینا یا اس میں شریک ہونا صحیح ہے یا نہیں؟ (۳) بڑے پیر صاحب کی (گیارہویں شریف) کی فاتحہ دینا اور پھر کھانا کرنا صحیح ہے یا نہیں؟ اور بڑے پیر صاحب کے نام پر اپنی تنخواہ میں سے کچھ پیسے ہر ماہ جمع کرنا ٹھیک ہے یا نہیں؟ (۴) پتھری کے لئے کوئی دعا بتادیجئے جس سے پتھری نہ ہو یا ٹوٹ کے نکل جائے۔ دو آپریشن بھی کرا چکا ہوں پتھری کے، لیکن پتھری بار بار ہو جاتی ہے۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:993-890/H=9/1439</span></p><p dir=""RTL"">
	(۱) ثقہ ومعتبر علمائے کرام اور اہل حق مشائخِ عظام کی آڈیو سن کر اصلاح میں اورمعلومات میں اضافہ کرنے کی گنجائش ہے تاہم اصل یہ ہے کہ متبع سنت اہل علم وشیخ کامل کی خدمت میں حاضری دے کر یا پھر ان کی ہدایات کے مطابق مستند ومعتبر کتابوں کو پڑھ کر سن کر مطالعہ کرکے اپنی ا صلاح کی سعی کرتے رہیں آپ نماز وتلاوت کی پابندی کریں حقوق اللہ وحقوق العباد کی ادائیگی پوری کرتے رہیں اور فی الحال (الف) بہشتی زیور (ب) حیاة المسلمین (ج) فضائل اعمال (د) فضائل صدقات، اپنے مطالعہ میں رکھیں اور ان سے استفادہ کرتے رہیں، نیٹ پر کن کن علمائے کرام کے بیانات ہیں ان کے نام لکھ کر بھیجیں گے تو رہنمائی کردی جائے گی، ان شاء اللہ تعالی۔</p><p dir=""RTL"">
	(۲) عرس مروجہ قوالی نیز اس میں کھانے کھلانے کے لیے چندہ کرنا کرانا جائز نہیں پس آپ اس میں نہ چندہ دیں اور نہ ہی شرکت کیا کریں۔</p><p dir=""RTL"">
	(۳) گیارہویں کی رسم اور اس میں کھانا کھلانا اور اس میں تنخواہ سے پیسے جمع کرکے اس رسم کا کرنا نہ ثابت ہے نہ درست ہے، البتہ آپ حسب موقعہ بغیر پابندئ رسم کے جب چاہیں اور جس قدر چاہیں انفرادی طور پر قرآن کریم درود شریف نوافل پڑھ کر کسی غریب مسکین محتاج کی مدد کرکے غرض کوئی بھی کار خیر کرکے بڑے پیر صاحب بلکہ دیگر اکابر بزرگان دین کو ثواب پہنچادیا کریں تو بلاشبہ یہ مستحسن عمل ہے۔</p><p dir=""RTL"">
	(۴) روزانہ کسی وقت میں اول وآخر گیارہ گیارہ مرتبہ درود شریف اور بیچ میں اکیس مرتبہ الحمد شریف (پوری سورہٴ فاتحہ) پڑھ کر پانی پر دم کرلیا کریں اور پھر اسی پانی کو پیتے رہا کریں اللہ پاک آپ کو پوری صحت وشفاء عطا فرمائے اور عافیتِ دارین سے نوازے۔ آمین</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161205,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/161173,خون کا عطیہ دینا کیسا ہے؟,میرا سوال یہ ہے کہ بلڈ ڈونیٹ کرنا جائز ہے یا نہیں؟ براہ کرم، اس کا جواب قرآن و حدیث کی روشنی میں مطلوب ہے۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1026-882/H=8/1439</span></p><p dir=""RTL"">
	اگر کسی مریض کو خون کی سخت ضرورت پیش آجائے اس مریض کے جسم میں چڑھانے کے لیے کوئی شخص اپنا خون دیدے تو اس کی گنجائش ہے، جواہر الفقہ وغیرہ میں مدلل ومفصل بحث ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161173,deoband,متفرقات,حلال و حرام
30-Aug-2020,https://darulifta-deoband.com/home/ur/halal-haram/161083,کریڈٹ کارڈ کا استعمال برائے خریداری,"اکثر بینک کریڈٹ کارڈ ہولڈرز کو کچھ کمپنیوں کے پراڈکٹ مثلا"" موٹرسائکل ۔اے سی وغیرہ 12 مہینوں تک 0% مارک اپ پر دیتے ہیں۔ان کی قیمت مارکیٹ سے تھوڑی سی زیادہ ھوتی ہے ۔12 مہینوں سے زیادہ ٹائم پر وہ 3سے 5% زیادہ لیتے ہیں اور وہ پروسیسنگ فیس بھی لیتے ہیں۔ کچھ علماء کا خیال ہے کہ اگر میں 12 ماہ تک بغیر انٹرسٹ (سود)کے بھی لوں۔اور قسطیں بھی وقت پر ادا کرتا رہوں۔ تو بھی ٹھیک نہیں کیونکہ تم نے وہ پیپر سا ئن کیا جس میں 12 ماہ سے زیادہ پر سود کا شرط ہے ۔ دوسرا یہ کہ یہ سودی بینک ہے ۔ جن سے معاملہ کرنا ٹھیک نہیں۔ حالانکہ ہمارے باقی لین دین بھی انہی بینکوں سے ہے ۔ مہربانی کرکے وضاحت فرماویں۔","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1016-963/H=9/1439</span></p><p dir=""RTL"">
	”چند اہم عصری مسائل“ (کتاب) ج۲ص۲۸۷میں ہے ”کاروباری ضرورت یا مالی تحفظ کی غرض سے کریڈٹ کارڈ لینے اور اس کے استعمال کرنے کی اجازت ہے بشرطیکہ پہلے اکاوٴنٹ کھلوالیا جائے تاکہ کارڈ جاری کرنے والا ادارہ اپنا قرض وہاں سے وصول کرلے اور اگر اکاوٴنٹ سے فی الحال قرضہ منہا کرنے کا انتظام نہ ہو تو اس کی انتہائی احتیاط برتی جائے کہ جاری کردہ بلوں کی قیمت مقررہ مدت کے اندر ادا ء کردی جائے تاکہ ان پر سود لاگو نہ ہوسکے کیونکہ سود کا اداء کرنا حرام ہے یہ کارڈ غیر اسلامی بینک سے بھی لے سکتے ہیں“ اور کچھ علماء کا یہ خیال کہ سود اداء نہ کرنے کی مدت میں اداء کردینے کے باوجود یہ معاملہ ٹھیک نہیں تو اس کا جواب یہ ہے کہ غیر شرعی معاہدہ اور شرط جو لگائی جاتی ہے وہ شرعاً باطل اور لغو ہے اس کی وجہ سے سود لاگو ہونے سے پہلے تک کا معاملہ باطل نہ ہوگا بلکہ وہ درست رہے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161083,deoband,متفرقات,حلال و حرام
29-Aug-2020,https://darulifta-deoband.com/home/ur/halal-haram/161081,جس ملازمت میں جھوٹ بولنا پڑے، اس کا حکم,میں ایک کمپنی میں ملازمت کرتا ہوں جو کہ ایک سافٹ ویئر ہاوٴس ہے، وہاں میرا کام سیلس (بیچنے) کا ہے۔ اس کمپنی میں جھوٹ بھی بہت بولا جاتا ہے لیکن الحمد للہ! میں جھوٹ سے بچ کر کام کرتا ہوں۔ ہم انٹرنیشنل کسٹمرس کی ویب سائٹس، لوگوز (علامات)، موبائل اَیپ، آن لائن مارکیٹنگ اور پرنٹنگ سروسیز دیتے ہیں اور کسٹمرس کو بتاتے ہیں کہ ہماری کمپنی کیلی فورنیا امریکہ میں ہے، تاکہ وہ ہم پر بھروسہ کرے۔ یہ ساری سروسیز ہم کراچی سے دیتے ہیں اور بتاتے ہیں کہ امریکہ سے دے رہے ہیں۔ ہم کسٹمر کو نہ صرف فرضی نام بتاتے ہیں بلکہ فرضی جگہ بھی بتاتے ہیں؟ بس یہ دو باتیں ہیں جس سے مجھے پریشانی ہے۔ ان تمام باتوں کو مدنظر رکھتے ہوئے میرا سوال یہ کہ کیا یہ ملازمت حلال ہے یا حرام؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:889-751/N=8/1439</span></p><p dir=""RTL"">
	&nbsp;اسلام میں جھوٹ بولنا اور کسی کو دھوکہ دینا ناجائز وحرام ہے؛ اس لیے اگر آپ بھی جھوٹ اور دھوکہ دہی میں کمپنی کا ساتھ دیتے ہیں، یعنی: کمپنی کے ملازم کی حیثیت سے لوگوں کو یہ بتاتے ہیں کہ ہماری کمپنی کیلی فورنیا (امریکہ) میں ہے، ہم سا ری سروسیزامریکہ سے دیتے ہیں تو آپ کی ملازمت کا یہ کام ناجائز وحرام ہے، آپ ملازمت میں جھوٹ اور دھوکہ دھڑی وغیرہ سے مکمل طور پر پرہیز کریں۔ اور اگر ممکن نہ ہو تو کوئی دوسری ایسی ملازمت یا ذریعہ معاش تلاش کریں، جس میں آپ کو کوئی ناجائز کام نہ کرنا پڑے۔</p><p dir=""RTL"">
	عن ابن عمر <span dir=""LTR""></span>أن النبي صلی اللّٰہ علیہ وسلم قال: إذا کذب العبد تباعد عنہ الملَکُ میلاً من نتن ما جاء بہ الخ (سنن الترمذي، رقم: ۱۹۷۲)، وعن عبد اللّٰہ بن مسعود <span dir=""LTR""></span>قال: قال رسول اللّٰہ صلی اللّٰہ علیہ وسلم: … إیاکم والکذب؛ فإن الکذب یہدي إلی الفجور، وإن الفجور یہدي إلی النار، وما یزال الرجل یکذِبُ ویتحریَّ الکذب حتی یُکتَب عند اللّٰہ کَذَّابًا (الصحیح لمسلم، کتاب البر والصلة، باب قُبح الکذب وحسن الصدق وفضلہ، ۲:۳۳۶، رقم: ۲۶۰۷ط:بیت الأفکار الدولیة، سنن الترمذي، أبواب البر والصلة، باب ما جاء في الصدق والکذب ۲:۸)، وعن أبي ہریرة رضي اللّٰہ عنہ أن رسول اللّٰہ صلی اللّٰہ علیہ وسلم مرَّ علی صبرةٍ من طعام فأدخل یدہ فیہا فنالت أصابعہ بللاً فقال: یا صاحب الطعام ما ہٰذا؟ قال: أصابتہ الماء یا رسول اللّٰہ! قال: أفلا جعلتہ فوق الطعام حتی یراہ الناس، ثم قال: من غش فلیس منا (سنن الترمذي،أبواب البیوع،باب ما جاء في کراہیة الغش في البیوع ۱:۴۵، رقم: ۱۳۱۵)، لافرق بین الکذب بالکتابة أو التکلم(تکملة رد المحتار ۱: ۱۵۹ط مکتبة زکریا دیوبند)، وقال اللہ تعالی :ولا تعاونوا علی الإثم والعدوان (سورة المائدة، رقم الآیة: ۲) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161081,deoband,متفرقات,حلال و حرام
27-Aug-2020,https://darulifta-deoband.com/home/ur/halal-haram/161065,بہت زیادہ نفع لینے کا حکم,حضرت، میں کمپیوٹر اور لیپ ٹاپ ریپیئر کرتا ہوں۔ میرا ایک دوست ایک دن کسی دوسرے کا کمپیوٹر ریپیئر کرانے میرے پاس لایا، میں نے اس کو ریپیئر کیا، میں نے ریپیئرنگ کے ۲۵۰/ روپئے لئے اور پارٹ (اجزاء/ پرزے) کے ۵۰۰/، یعنی میں نے صرف ۲۵۰/ روپئے کمایا۔ لیکن میرے دوست نے وہ کمپیوٹر جس سے لیا تھا اس سے ۱۷۵۰/ روپئے لیا۔ اور میرے سامنے وہ گاہک سے فون پر بات کر رہا تھا کہ ۱۷۵۰/ ہی روپئے ہونے ہیں اس سے کم نہیں کیونکہ وہ جو ریپیئر کرنے والے ہیں کم نہیں کر رہے ہیں۔ حالانکہ میں نے تو صرف ۲۵۰/ روپئے ہی کمایا ہے۔ اور ۵۰۰/ روپئے تو پارٹ کے لیا ہوں، کیا ایسا کرنا اس دوست کے لئے جائز ہے یا نہیں؟ نیز اگلی مرتبہ میں اس کا کام کروں یا نہیں؟ منافعہ کتنا کما سکتے ہیں؟ اور وہ دوست جو خود ریپیئر نہیں کرتا، کتنا منافعہ کما سکتا ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:884-852/N=9/1439</span></p><p dir=""RTL"">
	صورت مسئولہ میں اگر آپ کے دوست نے کمپیوٹر مالک سے یہ طے نہیں کیا تھا کہ کمپیوٹر کی رپیئرنگ میں جو کچھ خرچہ ہوگا، میں اس پر آپ سے اتنا نفع لوں گا، مثلاً ہزار یا پانچ سو روپے ، یعنی: اپنے نفع کی مقدار کمپیوٹر مالک کو نہیں بتائی تھی تو صورت مسئولہ میں آپ کے دوست کا کمپیوٹر مالک سے محنتانہ کے طور پر ہزار روپے لینا فی نفسہ جائز ہے؛البتہ اس طرح من مانا نفع لینا مروت کے خلاف ہے، اس کے لیے محنتانہ کے طور پر سو، دو سو روپے بہت تھے ۔ اور جواز کی وجہ یہ ہے کہ اس نے گاہک سے فون پر یہ جو کہا کہ ۱۷۵۰/ روپے ہی چاہئے، اس سے کم نہیں؛ کیوں کہ جو رپیئر کرنے والے ہیں، وہ کم نہیں کررہے ہیں، اس کا مطلب یہ ہے کہ میں اپنے نفع کے ساتھ انھیں جتنی رقم دے رہا ہوں، وہ اس سے کم پر راضی نہیں ہورہے ہیں؛ اس لیے میں بھی ۱۷۵۰/ روپے سے کم نہیں لوں گا؛ البتہ یہ تاویل خلاف ظاہر ہے؛ کیوں کہ اگر کمپیوٹر مالک کو معلوم ہوجائے کہ وہ بیچ میں ہزار روپے نفع لے رہا ہے تو وہ ہرگز پسند نہیں کرے گا؛ اس لیے اس طرح نفع کمانا بہرحال کراہت سے خالی نہیں، آدمی کو نفع لینے میں اعتدال اور مروت کا خیال کرنا چاہیے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161065,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/161005,شركت میں متعین رقم كی شرط لگانا؟,کیا فرماتے مفتان کرام اس مسئلہ میں کہ میں نے زید سے معاہد کیا جو رئیل اسٹیٹ کے کاروبار سے وابستہ ہیں دونوں میں معادہ یہ طئے ہو کہ جو بھی رقم میں لگاؤں گا اس کے دو گنا ہ منا فع کی شکل میں ملے گا۔ دریافت طلب بات یہ ہے کہ یہ معاہد شرعی نقطہ سے صحیح ہے یا یہ معاملہ سود کی تعریف میں آتا ہے ؟ برائے مہربانی جواب عنایت فرما کر۔ ممنون فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1054-932/L=8/1439</span></p><p dir=""RTL"">
	شرکت میں متعین رقم کی شرط لگانا جائز نہیں اس سے شرکت فاسد ہوجاتی ہے اور بسا اوقات یہ سودی معاملہ بھی ہوجاتا ہے،شرکت کے صحیح ہونے کے لیے ضروری ہے کہ کل نفع سے فیصد کے اعتبار سے ہر شریک کے نفع کا تعین ہو مثلاًاگر سوروپے نفع کے ہوئے تو پچاس فیصد(پچاس روپے) فلاں شریک کے اور پچاس فیصد(پچاس روپے) فلاں کے ہوں گے ،آپسی رضامندی سے فیصد میں کمی بیشی بھی کرسکتے ہیں،اسی طرح نقصان کی صورت میں رأس المال کے اعتبار سے نقصان برداشت کرنا ضروری ہے،صرف نفع میں شریک ہونا اور نقصان نہ برداشت کرنا درست نہیں ،اگر شرکت کا معاملہ کرنا ہو تو مذکورہ بالا طریقے کے اعتبار سے شرکت کا معاملہ کیا جائے۔ولا یجوز الشرکة إذا شرط لأحدہما دراہم مسماة من الربح؛ لأنہ شرط یوجب انقطاع الشرکة فعساہ لا یخرج إلا قدر المسمی لأحدہما۔ (الہدایة / کتاب الشرکة ۲/۶۳۲مکتبہ بلال دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161005,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/160994,کیا ایس بی آئی کے میوچل فنڈ میں پیسہ لگانا اور اس کا منافع لینا درست ہے؟,کیا ایس بی آئی کے میوچل فنڈ میں پیسہ لگانا اور اس کا منافع لینا درست ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1120-920/sd=9/1439</span></p><p dir=""RTL"">
	&nbsp;اِس وقت میچول فنڈ میں سرمایہ کاری کی مختلف شکلیں رائج ہیں، آپ جس میچول فنڈ میں سرمایہ کاری کرنا چاہتے ہیں، اُس کی پوری تفصیلات لکھ کر سوال کریں ، مثلا: اس میں پیسہ لگانے کا طریقہ اور اس کے اصول وضوابط کیا ہوتے ہیں؟ نفع ونقصان کی تقسیم کس طرح ہوتی ہے ؟ اور سرمایہ کار کو تمام تفصیلات جاننے اور معلوم کرنے کے لیے کیا طریقہ اختیار کرنا ہوتا ہے ؟</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160994,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/160977,ٹی وی فروخت کرنے پر اس سے حاصل شدہ رقم کا حکم,مفتی صاحب! میرا سوال یہ ہے کہ میں نے ٹی وی گھر پر گذشتہ دو سال سے بند کر رکھا تھا، چار دن پہلے میں نے اسے فروخت کردیا، ٹی وی حلال کمائی سے خریدا ہوا تھا۔ مجھے یہ پوچھنا ہے کہ کیا میں ٹی وی کی فروخت کی ہوئی رقم خود استعمال کرسکتا ہوں؟ مہربانی کرکے جواب دیں۔ جزاک اللہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 832-727/D=8/1439</span></p><p dir=""RTL"">
	سوال میں ذکر کردہ اس اتفاقی صورت میں ٹی وی کی فروخت سے حاصل شدہ رقم کو حرام تو نہیں کہا جائے گا البتہ کراہت سے خالی معلوم نہیں ہوتی ہے؛ لہٰذا اگر بہت ضرورت مند ہوں تو استعمال کرسکتے ہیں ورنہ صدقہ کرنا بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160977,deoband,متفرقات,حلال و حرام
31-Aug-2020,https://darulifta-deoband.com/home/ur/halal-haram/160944,چینل ٹائمز کے ذریعہ پیسے كمانا كیسا ہے؟,حضرت، میں یہ جاننا چاہتا ہوں کہ ”چینل ٹائمز“ کے ذریعہ کمانا اسلامی شریعت کے مطابق صحیح ہے؟ میرے جاننے والے کچھ لوگ اس کے ذریعہ کما رہے ہیں پر مجھے جاننا تھا کہ یہ سود ہے یا نہیں؟ چینل ٹائمز ایک کمپنی ہے جو ٹی وی چینلز سے وقت خریدتی ہے اشتہار کے لئے۔ اس کمپنی کے کچھ طریقے ہیں جن کے ذریعہ یہ اپنے صارفین کو منافع دیتی ہے۔ آپ نے مجھے پہلے جواب دیا تھا کہ میں آپ کو ان کے طریقے بھی بتاوٴں جو درج ذیل ہیں: سب سے پہلے ویب سائٹ پر اکاوٴنٹ بنانا ہوتا ہے جس دوران آپ سے پیکیج کا پوچھتے ہیں کہ کونسا پیکیج آپ کو چاہئے، اور ہر پیکیج کی قیمت ڈالر میں آپ کو ادائیگی کرنی ہوتی ہے، ان پیکیجز کے حساب سے چینل ٹائم والے آپ کو منافع دیتے ہیں ہر ماہ۔ اگر آپ نے 150$ کا خریدا ہے تو جب تک آپ کا اکاوٴنٹ ہے آپ کو 30$ ماہانہ ملتے رہیں گے، اور اگر اس سے زیادہ کا خریدا ہے تو اس حساب سے آپ کو کمپنی والے منافع دیں گے، آپ کو بس ایک مرتبہ اکاوٴنٹ بنانا ہے او رہر مہینے میں پیکیج کے مطابق ڈالر ملتے رہیں گے۔ اس کے علاوہ کمپنی والوں نے آپ کو لیفٹ اور رائٹ ہینڈ دیا ہے اور کہا کہ اگر آپ لیفٹ پر ایک بندہ لگائیں گے یعنی اس کا اکاوٴنٹ اپنے ذریعہ بنائیں گے تو ا س کے منافع کا 10% آپ کو بھی ملے گا اسی طرح رائٹ ہینڈ کا، اور دونوں ہاتھ لگانے پر 15$ آپ کو ملیں گے۔ اور اسی طرح آپ کے لیفٹ والے کا بھی لیفٹ اور رائٹ ہینڈ ہوگا اور آپ کے رائٹ والے کا بھی، اور پھر وہ اپنا لیفٹ اور رائٹ کمپلیٹ (پورا) کریں گے تو اُس کے 15$ اُس کو بھی اور آپ کو بھی ملیں گے، اسی طرح یہ ’چین‘ شروع ہوگی اور جتنے بندے لگیں گے اُس کا آپ کو بھی ملے گا۔ ہر میچ (لیفٹ اور رائٹ پورا ہونے پر) پر آپ کو 15$ ملیں گے اور 10% سارے نیچے والوں سے منافع بھی اور ساتھ ہی آپ کے ڈالرز آپ کے پیکیج کے مطابق اور پھر کچھ ہزار بندے ہونے پر آپ کو ایک کار بھی ملے گی کمپنی کی طرف سے ۔ مجھے یہ جائز نہیں لگتا اسلامی اعتبار سے، کیونکہ آپ نے صرف اکاوٴنٹ بنایا کچھ ڈالرز دے کر، اور پھر 10% آپ کو آپ کے نیچے والوں کا بھی مل رہا ہے ساتھ ہی 15$ ڈالر ہر نیچے والے میچ کے۔ مجھے جو علم تھا میں نے بتا دیا۔ مزید آپ ان کی ویب سائٹ پر جاکر خود بھی مطالعہ کرسکتے ہیں۔ میں آپ کے جواب کا منتظر رہوں گا۔ ویب سائٹ لنک یہ ہے۔ https://www.chtimez.com/,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:968-183T/sn=9/1439</span></p><p dir=""RTL"">
	(الف) سوال میں کمپنی کا جو طریقہٴ کار درج کیا گیا ہے وہ ملٹی لیول مارکیٹنگ کے اصول پر مبنی ہے اس طریقہٴ کار میں متعدد شرعی قباحتیں (مثلاً مقتضائے عقد کے خلاف شرائط، ایک سے زائد معاملوں کو آپس میں گڈمڈ کردینا، جہالت، دھوکہ وغیرہ) پائی جاتی ہیں؛ اس لیے اس طریقہ پر کام کرنے والی کمپنی کے ساتھ جڑکر کام کرنا شرعاً جائز نہیں ہے؛ لہٰذا آپ مذکور فی السوال کمپنی سے جڑکر پیسے نہ کمائیں، کمانے کے دوسرے بہت سے مباح ذرائع ہیں، انھیں اختیار کیں۔</p><p dir=""RTL"">
	(ب) اگر آپ ممبر بناکر نہیں؛ بلکہ پیکج خریدکر نفع کمائیں تو یہ بھی جائز نہیں ہے؛ کیونکہ پیکج کی تفصیلات سے معلوم ہوتا ہے کہ اس میں درحقیقت سود وقمار کا پہلو ہوتا ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160944,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/160927,اپنے باغ میں میتوں كو دفن كرتے ہیں كیا اس باغ كی آمدنی اپنے اوپر خرچ كرسكتے ہیں؟,ہماری ذاتی زمین میں باغ ہے اسی اپنی زمین میں بڑوں سے ہی اپنی میتوں کو دفن کرتے آئے ہیں اس ذاتی باغ سے آمد کو اپنے پر خرچ کر سکتے ہیں یا نہیں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1006-793/sd=8/1439</span></p><p dir=""RTL"">
	اگر مذکورہ زمین آپ کی مملوکہ ہے جس پر آپ کا اپنا باغ ہے تو اس کی آمدنی اپنے اوپر خرچ کرسکتے ہیں، اس میں کوئی حرج نہیں ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160927,deoband,متفرقات,حلال و حرام
31-Aug-2020,https://darulifta-deoband.com/home/ur/halal-haram/160837,دسویں جماعت كی ایس ایس سی چوری كركے انجینئر بننے والے كی ملازمت سے ملنے والی تنخواہ كیسی ہے؟,کسی طالب علم نے دسویں ایس ایس سی (10th SSC) جماعت میں چوری کی ہو، پھر اس نے انجینئرنگ کیا اس نے ا س میں چوری نہیں کی، پھر وہ ملازمت پر لگا، تو اس کی تنخواہ کے بارے میں شرعی حکم کیا ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1018-873/L=8/1439</span></p><p dir=""RTL"">
	چوری کرنا تو جائز نہ تھا؛لیکن جب اس طالب علم نے انجینیئرنگ میں چوری نہیں کی اور اور جو ملازمت اس کو ملی ہے اس کو بخوبی وہ انجام دے لیتا ہے تو تنخواہ حلال ہوگی ،اس پر حرام یا ناجائز ہونے کا حکم نہ ہوگا۔لأن الأجرة بمقابلة العمل․</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160837,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/160704,امتحان ڈیوٹی میں نقل کی اجازت کے لیے دعوت کھانے اور کھلانے کا حکم,میں ٹیچر ہوں میٹرک وغیرہ میں دوسرے سکول میں ڈیوٹی لگتی ہے وہ سٹاف ڈیوٹی والے ٹیچرزکو خوب دعوتوں کا اہتمام کرتے ہیں کبہی اساتذہ اور زیادہ تر طلباء سے رقم جمع کرتے ہیں مقصد یہ ہوتا ہے کہ ڈیوٹی والے نقل چلنے دیں طلباء بہی مرضی سے یہ رقم نہیں دیتے حالانکہ حکومت کی طرف سے ڈیوٹی کے دنوں کی ٹی اے ڈی اے ملتی ہے اور جہاں انفرادی کہانے کا بندوبست بہی نہ ہو سکے وہاں کیا کیا جاے ڈیوٹی کینسل کرنا بہی منع ہے بورڈ کی طرف سے یہ کہانا پینا شرعا کیسا ہے ؟ از راہ کرم مفصل جواب دیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:840-717/N=8/1439</span></p><p dir=""RTL"">
	امتحان ڈیوٹی میں متعلقہ اسکول کا اسٹاف اپنی ذاتی رقم سے یا طلبہ سے جمع کرکے ڈیوٹی والے ٹیچرز کی جو دعوت کرتا ہے اور مقصد یہ ہوتا ہے کہ امتحان میں نقل چلنے دے، یہ شرعاً بہ حکم رشوت ہے، ایسی دعوت کا کھانا اور کھلانا دونوں ناجائز ہے؛ لہٰذا آپ جس اسکول میں ڈیوٹی کے لیے جائیں، وہاں ہرگز اس طرح کی دعوت کی کوئی چیز نہ کھائیں، صاف معذرت کردیں اور امتحان کی ڈیوٹی دیانت داری کے ساتھ انجام دیں۔</p><p dir=""RTL"">
	قال اللّٰہ تعالیٰ:﴿وَاَخْذِہِمْ اَمْوَالَہُمُ النَّاسَ بِالْبَاطِلِ﴾ بالرشوة وسائر الوجوہ المحرمة(مدارک التنزیل وحقائق التأویل، سورة آل عمران، رقم لآیہ: ۴۲، ۱:۲۰۲)، وقال تعالی أیضاً في مقام آخر: ﴿سَمَّاعُوْنَ لِلْکَذِبِ اَکَّالُوْنَ لِلسُّحْتِ﴾ (سورة المائدة، رقم الآیة: ۴۲)،اتفقوا جمیع المتأولین لہٰذہ الآیة علی أن قبول الرشاء محرم، واتفقوا علی أنہ من السحت التي حرمہ اللّٰہ تعالیٰ، والرشوة تنقسم إلیٰ وجوہ: منہا: الرشوة في الحکم، وذلک محرم علی الراشي والمرتشي جمیعًا، وہو الذي قال فیہ النبي صلی اللّٰہ علیہ وسلم: لعن اللّٰہ الراشي والمرتشي، وہو الذي یمشي بینہما، فذلک لایخلو من أن یرشوہ لیقض لہ بحقہ أو بما لیس بحق لہ (الجامع لأحکام القرآن الکریم للجصاص ۲/۴۳۳لاہور سہیل اکیڈمی)، عن عبد اللّٰہ ابن عمرو رضي اللّٰہ عنہما قال: لعن رسول اللّٰہ صلی اللّٰہ علیہ وسلم الراشي والمرتشي۔ (سنن أبي داوٴد، کتاب الأقضیة ، باب في کراہیة الرشوة ۲:۵۰۴رقم: ۳۵۸۰، ط: دار الفکر بیروت، سنن الترمذي، أبواب الأحکام، باب ما جاء في الراشي والمرتشي في الحکم، ۱:۲۴۸، رقم: ۱۳۳۷، وہٰکذا في سنن ابن ماجة، کتاب الأحکام، باب التغلیظ في الحیف والرشوة، رقم: ۲۳۱۳، ط: دار الفکر بیروت، صحیح ابن حبان رقم: ۵۰۵۴) ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160704,deoband,متفرقات,حلال و حرام
31-Aug-2020,https://darulifta-deoband.com/home/ur/halal-haram/160691,بٹ کوئن کے آفر سے عمرہ کرنا,کیافرماتے ہیں مفتیان کرام مسئلہ ذیل کے بارے میں ؟ میں ڈیجیٹل کرنسی بٹ کوئن کی ایک قسم میں انویسمنٹ کرتاتھا اور اس کے متعلق ہمارے علاقہ کے ایک عالم نے مجھے بتایا تھا کہ یہ جائز ہے اس لئے میں نے شروع کیا تھا لیکن جب بعد میں اس کا ممنوع ہونا معلوم ہوا تو میں نے اس میں کام کرنا چھوڑ دیا۔ اب مسئلہ یہ ہے کہ کمپنی کا ایک اصول یہ تھا کہ اگر کوئی ممبر کمپنی سے مختلف لوگوں کو منسلک کراکے کمپنی کی متعینہ مقدار تک پہونچ جائے تو کمپنی اسے تین آدمیوں کے عمرہ کا ٹکٹ دے گی۔ اب مجھے اس کمپنی کی طرف سے تین افراد کے عمرہ کا ٹکٹ آفر ہواہے تو کیاکسی صورت میں اس کمپنی کی جانب سے دیے گئے ٹکٹ سے عمرہ کرنا جائز ہے ؟ اگر جائزنہیں تو اس ٹکٹ کاکیاجائے ؟ کیا اس ٹکٹ سے کسی غریب کو بلا نیت ثواب عمرہ کروا سکتے ہیں یا اسی طرح اسے ضائع کر دیا جائے ؟ مفصل جواب ارسال فرما کر شکریہ کا موقع عنایت فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:981-860/L=8/1439</span></p><p dir=""RTL"">
	عمرہ ایک عبادت ہے اس کی ادائیگی پاکیزہ مال سے کرنی چاہیے؛ اس لیے آپ کمپنی سے ٹکٹ نہ لیں اور اگر لے لی ہو تو اس کو واپس کردیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160691,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/160559,کاریجینن اور ونیلا کا حکم,1. میں سعودی عرب میں رہتا ہوں۔ یہاں پر جو تازہ کریم (Fresh Cream) ملتے ہیں ان میں کارریجنین (Carrageenan) پایا جاتا ہے ۔ انٹرنیٹ سے دستیاب معلومات کے مطابق، Carrageenan سمندر کے کنارے سے حاصل کی گئی گم(Gum) سے بنتا ہے لیکن اس کو تیار کرنے کے دوران یا تو ایتھر الکحل(Ethyl Alcohol) یا اسوپروپل شراب (Isopropyl Alcohol) یا پوٹاشیم کلورائڈ (KCl) استعمال کیا جا تا ہے ۔ اگر کارریجنن کو کچلنے کے لئے ایتیل شراب یا اسوپروپل شراب استعمال کیا جاتا ہے ، کیا یہ کارریجنین حلال سمجھا جائے گا یا نہیں؟ 2. اسی طرح یہ کہا جاتا ہے کہ شراب کا استعمال کرتے ہوئے وینیلا(Vanilla) نکالا جاتا ہے ، بہت سے آئس کریم اور چاکلیٹ میں ونیلا پایاجاتاہے ، اگر نکالنے کے دوران شراب کا استعمال کیا جائے تو کیاوینیلا جائز ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1280-1144/N=1/1440</span></p><p dir=""RTL"">
	(۱): آج کل مختلف دواوٴں، پرفیومس، عطریات اور کھانے پینے وغیرہ کی بہت سی چیزوں میں جو الکوحل استعمال کیا جاتا ہے، وہ عام طور پر کھجور، انگور، کشمش اور منقی سے تیار شدہ نہیں ہوتا؛ بلکہ وہ گنے کا رس،مختلف دانوں، سبزیات ، پٹرول اور کوئلہ وغیرہ سے تیار کیا جاتا ہے اور اس طرح کا الکوحل حضرات شیخین: امام ابوحنیفہ<span dir=""LTR""></span>اور امام ابو یوسف<span dir=""LTR""></span>کے مسلک کے مطابق حرام وناپاک نہیں ہیکذا في عامة کتب الفقہ والفتاوی۔اوردور حاضر میں علاج ومعالجہ کی ضرورت اور عموم بلوی کی وجہ سے محققین علمائے کرام نے الکحل کے مسئلہ میں اصل اصول کے مطابق شیخین<span dir=""LTR""></span>کے قول کو راجح قرار دیا ہے؛ کیوں کہ جس علت کی بنا پر ماضی میں علمائے کرام نے امام محمد<span dir=""LTR""></span>کے قول کو راجح قرار دیا گیا تھا، وہ دواوٴں اور پرفیومس وغیرہ میں استعمال ہونے والے الکحل میں نہیں پائی جاتی ( تفصیل کے لیے دیکھیں:تکملة فتح الملھم۱: ۵۱۵، ۵۱۶، ۵۰۶، ۵۰۷، مطبوعہ:دار إحیاء التراث العربی بیروت، احسن الفتاوی ۲: ۹۵،مطبوعہ: ایچ ایم سعید کمپنی، کراچی،اختری بہشتی زیور مدلل ۹: ۱۰۲، مطبوعہ: کتب خانہ اختری متصل مظاہر علوم سہارن پوراورفتاوی نظامیہ ۱: ۴۳۸وغیرہ)؛اس لیے کریجینن کی تیاری میں یا ونیلا کشید کرنے میں جو الکوحل استعمال کیا جاتا ہے، اگر وہ عام قسم کا الکوحل ہی ہے تو کاریجینن اور ونیلا کو حلال وپاک ہی کہا جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160559,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/160508,جائیداد کی خرید و فرخت پر کمیشن لینا,میرا سوال یہ ہے کہ کیا کسی کی جائیدادکی خرید و فروخت پر کمیشن لینا جائز ہے ؟ مثال کے طور پر اگر مجھے ایک پلاٹ 100 روپے کا ملتا ہے اور میں آکے پارٹی کو بولتا ہوں کہ آپ کو بلاٹ 110 کا مل جائے گا۔ اس صورت میں جو 10 ورپے میں نے رکھے ہیں کیا وہ میرے لیے جائز ہوں گے یا نہیں؟ اگر جائز ہے تو کیوں اور اگر جائز نہیں ہے تو کیوں۔اسلام کی روشنی میں رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:848-683/B=8/1439</span></p><p dir=""RTL"">
	اگر دلالی کرنے والا کسی جائداد کے فروخت کرانے میں یا خریدوانے میں بھاگ دوڑ اور محنت کرتا ہے تو اسے دلالی (کمیشن) لینا جائز ہے۔ دلالی کو چاہیے کہ پہلے سے اپنا کمیشن متعین کرکے بتادے پھر وہ خریدوانے کے بعد اپنا کمیشن لے سکتا ہے یعنی پہلے جائیداد کی قیمت بتادے پھر اپنا کمیشن الگ سے متعین کرکے بتادے تو اس طرح کمیشن لینا دلال کے لیے صحیح ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160508,deoband,متفرقات,حلال و حرام
31-Aug-2020,https://darulifta-deoband.com/home/ur/halal-haram/160454,بیئر شیمپو كا استعمال کرنا كیسا ہے؟,کیا بیئر شیمپو(beer shampoo) استعمال کرنا حرام ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:826-760/M=8/1439</span></p><p dir=""RTL"">
	اگر اس شیمپو میں حرام وناپاک چیز شامل نہیں تو استعمال میں حرج نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160454,deoband,متفرقات,حلال و حرام
01-Sep-2020,https://darulifta-deoband.com/home/ur/halal-haram/160432,ضرورت مند مریض خون دان كرنا محض مباح ہے یا كار ثواب بھی؟,کیا ہم اپنے کسی رشتہ دار یا کسی دوست یا کسی ضرورتمند کو خون دان کر سکتے ہیں یا نہیں؟ کیا خون دان کرنے کی سرف گنجائش ہے یا پھر کسی مجبور یا ضرورتمند د کو خون دان کرنا ثواب بھی ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:807-676/N=7/1439</span></p><p dir=""RTL"">
	اگر کسی مریض کو خون کی واقعی ضرورت ہو خواہ وہ رشتہ دار ہو یا دوست یا عام ضرورت مند مریض، اور جس شخص کا گروپ مریض کے گروپ سے مل رہا ہے وہ صحت مند بھی ہے، یعنی: خون دینے کی صورت میں اسے کوئی غیرمعمولی تکلیف یا پریشانی لاحق ہونے کا اندیشہ نہیں ہے تو ایسی صورت میں مریض کو مفت (بلاعوض) خون دینا یہ ضرورت مند شخص کی ایک بڑی مدد ہے اور جو شخص رضائے الٰہی کے لیے ضرورت مند کو خون دے کر اس کی مدد کرے گا تو حسب نیت ان شاء اللہ اسے ثواب بھی عطا فرمائیں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160432,deoband,متفرقات,حلال و حرام
