issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/tasawwuf/161799,غلط عادات سے چھٹکارہ پانے کی سبیل,میں پانچوں وقت کی نماز جماعت سے پڑھتاہوں، مگر مجھے فحش ویڈیو دیکھنے اور مشت کرنے کی عادت ہے،براہ کرم، بتائیں کہ میں کیسے اس غلط عادت سے چھٹکا را پاؤں؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1154-1012/H=9/1439</span></p><p dir=""RTL"">
	تازہ غسل کرکے نئے یا دھلے ہوئے کپڑے پہن کر دو رکعت نفل صلوٰة التوبہ کی نیت سے پڑھ لیں بعد سلام سو مرتبہ درود شریف سو مرتبہ استغفار پڑھ کر اللہ تعالی سے سچی پکی توبہ دونوں گناہوں سے کرلیں اس کے بعد دس دن کی آمدنی غرباء فقراء مساکین محتاجوں کو دیدیں اگر خدانخواستہ پھر یہ گناہ یا ان میں کوئی ایک ہو جائے تو پھر مذکورہ بالا عمل کریں اور جب تک مکمل فراغت نہ ہو جائے اس وقت تک کھانا پینا موقوف رکھیں جب بھی ایسا گناہ ہو پہلی فرصت میں کھانے پینے سے پہلے مذکورہ بالا عمل کرتے رہیں ان شاء اللہ کچھ ہی عرصہ میں یہ عادتِ بد چھوٹ جائے گی بس اخلاص کے ساتھ عمل شرط ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161799,deoband,متفرقات,تصوف
31-Aug-2020,https://darulifta-deoband.com/home/ur/tasawwuf/161737,ایمان کس طرح سے مضبوط ہوتا ہے,مفتی صاحب میرے سوال یہ ہے کہ آدمی کے ایمان کو مضبوط کرنے والی چیزیں کونسی ہے وہ کونسے اعمال ہیں جن سے آدمی کا ایمان مضبوط ہوتا ہے ایمان کو مضبوط کرنے کے لیے ہمیں کیا کرنا چاہیے تاکہ ہمارا ایمان مضبوط ہو سکے اور ایمان کو کمزور کرنے والے کون سے اعمال ہے جن سے ایمان کمزور ہو جاتا ہے ایمان کو مضبوطی کیلئے کوئی مخصوص عمل یا کوئی وظیفہ ہو تو بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1202-1019/L=9/1439</span></p><p dir=""RTL"">
	ایمان کو مضبوط کرنے کے لیے ،نمازوں کی پابندی،موت کی یاد ،قرآن کی تلاوت اور لاالہ اللہ کی کثرت کی جائے ،ایمانِ مجمل اور ایمانِ مفصل کے معانی کو سمجھ کر دل میں اس کے مضامین کو راسخ کیا جائے ،علماء وصلحاء کی مجالس میں حاضری دی جائے ان شاء اللہ ان اعمال سے ایمان کی کیفیت میں مضبوطی آئے گی،اس کے علاوہ اگر آدمی غافل ہوکر زندگی گذارے،نمازوغیرہ کی پابندی نہ کرے،قبروحشر اور موت کو یاد نہ رکھے ،دنیا ہی میں ہمہ وقت مشغول رہے ،غلط آدمیوں کی صحبت اختیار کرے ،موبائل اور دیگر لہو ولعب میں اپنے آپ کو مشغول رکھے وغیرہ تو یہ ایسے امور ہیں جن سے ایمان کمزور ہوتا چلا جاتا ہے ،مسلمان کو ان امور سے اپنے آپ کو بچانا ضروری ہے۔نماز وغیرہ کی پابندی کے ساتھ قرآن کی تلاوت کی کثرت اور موت کے یاد کی کثرت سے ایمان میں مضبوطی پیدا ہوتی۔ایک حدیث میں ہے کہ آپ صلی اللہ علیہ وسلم نے فرمایا کہ دلوں کو بھی زنگ لگ جاتا ہے جیساکہ لوہے کو پانی لگنے سے زنگ لگتاہے پوچھا گیا کہ حضور صلی اللہ علیہ وسلم ان کی صفائی کی کیا صورت ہے ؟آپ صلی اللہ علیہ وسلم نے فرمایا کہ موت کو اکثر یاد کرنا اور قرآن پاک کی تلاوت کرنا رواہ البیہقی فی شعب الایمان․</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161737,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/161280,صوفی ازم كیا ہے؟,میں نے تبلیغی جماعت میں چالیس دن گذار کر واپس آیا میرے دوستوں نے کہا کہ تم صوفی ازم پھیلا رہے ہو ، سوال یہ ہے کہ یہ بات کہاں تک درست ہے؟صوفی ازم کا معنی کیا ہے؟ براہ کرم، رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1086-1019/sd=10/1439</span></p><p dir=""RTL"">
	صوفی ازم کا مطلب ہے : صوفیانہ خیالات و عقائد ، یہ لفظ منفی معنی میں بولا جاتا ہے اور متجددین اس اصطلاح سے تصوف کی غلط تصویر لوگوں کے سامنے پیش کرتے ہیں، تصوف باطنی اصلاح کا نام ہے ، یعنی نفس کو رذائل سے پاک کرنے کے لیے کسی مرشد کامل متبع سنت صاحب نسبت بزرگ سے اصلاحی تعلق قائم کرنا تصوف کہلاتا ہے اورجماعت میں جانااپنی اصلاح کے لیے ہوتا ہے ، آپ کے دوست کی بات صحیح نہیں ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161280,deoband,متفرقات,تصوف
30-Aug-2020,https://darulifta-deoband.com/home/ur/tasawwuf/161046,دینی تعلیم وتربیت اور اصلاح نفس وغیرہ کے متعلق متفرق سوالات,"مولانا میں بھیونڈی شہر مہاراشٹر میں پچھلے پانچ سالوں سے رہتا ہوں، ۲۰۰۲ میں بدلاپور جو بھیونڈی سے قریبا"" ۳۲ کلو میٹر دور ہے وہاں نیم سرکاری پرمننٹ جاب کرتا ہوں مقروض ہوں لیکن تنخواہ اچھی ہے ، ۲۰۰۲ سے ۲۰۰۹ تک بدلاپور میں ہی رہا، لیکن جب بچوں کی تعلیم کا سوال پیدا ہوا تو بھیونڈی شفٹ ہوگیا.کچھ رشتہ دار یہاں رہتے ہیں اور مرضی کی اسلامی اسکول یہاں موجود تھی، اسلامی اعتبار سے میری نظر میں بدلاپور کا ماحول بے انتہا خراب نظر آتا ہے ، نوجوانوں میں بے انتہا جدت پسندی اور ساری برائیاں عام نظر آتی ہیں، لیکن اتنی دور بسنے کی وجہ سے (یعنی میرا آنا جانا ۶۵ کلو میٹر روز کا ہوتا ہے جس میں آٹو بس ٹرین. کل ملا کر ۲ سے ۲.۳۰ گھنٹے ایک طرف کے یعنی دونوں طرف کے سفر میں ۴-۵ گھنٹے لگتے ہیں، نوکری کا ۶ گھنٹہ الگ اس کے علاوہ گھر پر ملا کام الگ، ابھی میری عمر ۴۰ سال ہے پچھلے دو تین سالوں سے ایسی تھکاوٹ ہوتی ہے کہ پوچھئے مت۔ ادھ مرا اپنے گھر واپس لوٹ آتا ہوں، آنے کے ساتھ کھا کر ۳ بجے سوتا ہوں جب جاگ جاتا ہوں تب بھی اس حالت میں نہیں رہتا کہ کوئی محنت والا کام کروں،کسی کام کو کرنے کی ہمت ہی نہیں ہو پاتی، یہی وجہ ہے کہ دین سے ایکدم دور ہو چلا ہوں.ایک بھی نماز کا اہتمام نہیں ہوتا، روزے رکھ نہیں پاتا، اور دوسرے فرائض تو بہت بعد کی بات ہیں۔ سبھی دوستوں رشتہ داروں حتیٰ کہ والد اور بیوی بھی کا یہی کہنا ہے کہ بھیونڈی چھوڑ کر اس شہر میں یا نزدیک بس جائیں وہ سب میری حالت کو دیکھ کر کہتے ہیں، کسی بھی اسکول میں بچوں کو ڈال دیں گے ، لیکن میں بچوں کی تربیت پر اثر کرنا نہیں چاہتا، وہ شہر اور اطراف کا ماحول اتنا خراب ہے کہ وہاں جانا بچوں کی تربیت کے لئے بڑے رسک والی بات ہوگی.دوسرے میرا گھربھی بہت پابند نہیں ہے کہ ساری برائیوں میں سے ہمیشہ بچ کر نکلیں گے ،میں انہیں سمجھا ہی نہیں پاتا کہ بچوں کی صحیح تربیت سب سے بڑی چیز ہے ،انہیں کے لئے میں اتنی تکلیف اٹھا رہا ہوں، کیونکہ بدلے میں مجھے یہ جواب ملتا ہے کہ کیا وہاں مسلمان نہیں رہتے یا کیا وہاں کے سبھی مسلمان بگڑے ہوئے ہیں...وغیرہ وغیرہ.. ایک صورت یہ بھی نکل سکتی ہے کہ میں نوکری چھوڑ نئی نوکری یہاں ڈھونڈوں، اس کے لئے بہت کوشش کر چکا ہوں لیکن نا ممکن سا لگتا ہے ۔ . جناب ۱. میرا سوال یہ ہے کہ میں مذہبی معاملات کی پابندی کیسے کروں؟ ۲. کیا کسی دیو بندی شیخ سے بھیونڈی میں بعیت لوں؟ اگر ہاں تو آپ کی نظر میں بھیونڈی یا اطراف میں کوئی شخص ہوں تو بتائے ۔ ۳. تیسرا سوال یہ ہے کہ کوئی وظیفہ ہوتو بتائے کہ میرا اپنے شہر میں تبادلہ ہو؟ ۴. یہ بھی بتائے کیا میرا قدم بچوں کی تربیت کے سلسلے میں صحیح ہے ؟","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:928-795/N=8/1439</span></p><p dir=""RTL"">
	(۱):بچوں کی دینی تربیت کے ساتھ اپنے آپ کو بھی دین پر کاربند رکھنا ضروری ہے؛ اس لیے محض بچوں کی بچوں کی تربیت کے نام پر فرائض میں کوتاہی کرناہرگز روا نہ ہوگا، اس کے لیے آپ کو ہر ممکن کوشش اور تدبیر کرنی چاہیے۔</p><p dir=""RTL"">
	(۲): جی ہاں! اگر آپ کسی متبع شریعت وسنت شیخ کامل سے اصلاحی تعلق قائم کرتے ہیں تو بہت بہتر ہے، اس سے آپ کو دین پر چلنے میں بہت مدد ملے گی اور گناہوں سے بچنا آسان ہوگا بہ شرطیکہ آپ شیخ سے رسمی تعلق نہ رکھیں، واقعی طور پر ان سے حسب اصول اصلاحی استفادہ کریں۔ میں بھیونڈی میں کسی شیخ کی رہنمائی نہیں کرسکتا، آپ خود اہل حق اور دین دار لوگوں سے مل کر کوئی متبع شریعت وسنت شیخ کامل تلاش کریں؛ البتہ میں آپ کے لیے دعا کرتا ہوں کہ اللہ تعالی آپ کو کوئی متبع شریعت وسنت شیخ کامل تک پہنچادیں اور آپ کو ان سے بھرپور استفادہ کی توفیق بخشیں۔</p><p dir=""RTL"">
	(۳):آپ کسی شیخ سے منسلک ہوکر انہی سے اس کا وظیفہ دریافت کریں؛ البتہ میں آپ کے لیے بھیونڈی ہی میں بہتر ملازمت کی اللہ تعالی سے دعا کرتا ہوں؛ تاکہ آپ کے لیے بچوں کی دینی تربیت کے ساتھ خود کو بھی دین پر کار بند رکھنا آسان ہوجائے۔</p><p dir=""RTL"">
	(۴): بچوں کی دینی تربیت بہرحال اہم وضروری ہے؛ لیکن خود کو بہت زیادہ مشقت میں ڈالنا یا بچوں کی تربیت کے نام پر فرائض میں کوتاہی کرنا صحیح نہیں۔ اللہ تعالی آپ کے لیے کوئی ایسی صورت پیدا فرمادیں جس میں آپ بچوں کی دینی تربیت بھی کرسکیں اور آپ خود بھی بہت زیادہ مشقت سے بچتے ہوئے دین پر کاربند ہوسکیں ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161046,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/161041,وساوس كی بیماری كا علاج,جناب سب سے بڑی دقت میرے ساتھ ایک زمانے سے یہ پیش آرہی ہے کہ مجھے اللہ رسول بہت سی آیتوں کے بارے میں غلط خیالات آتے ہیں۔ جب کئی مذہبی نام اللہ کے نام سنتا ہوں آیتوں کو سنے ا ہوں تو ایسے وقت میں ان سے ملتے جلتے برے الفاظ غلط الفاظ ذہن میں آتے ہیں،کبھی کبھی اللہ تعالیٰ کے تعلق سے ایسی بد گمانی ہوتی ہے کہ بیان بھی نہیں کرسکتا۔ اسی وقت سیکنڈ سے بھی کم وقت میں اسے جھٹک دیتا ہوں اپنے آپ کو کوستا ہوں دین سے نکل گیا ہوں ایسا سمجھتا ہوں۔ یہی وجہ ہے کہ نماز پڑھنے سے کوسوں دور ہوں، قران مجید کو ہاتھ نہیں لگاتا، گھر والے سبھی کوستے ہیں، میری بے دینی پر پریشان رہتے ہیں.مجھے طعنے دیتے ہیں، برا بھلا کہتے ہیں، میں انہیں سمجھا ہی نہیں پاتا ہوں کہ ایسا کیوں کررہا ہوں حضرت۲۲ سال پہلے ۱۹۹۶ میں چالیس دن جماعت میں جا چکا ہوں۔ اس سے پہلے بھی بہت مرتبہ تین دن اور دس دن وقت لگا چکا ہوں۔ اس وقت کا معمول اتنا بہترین تھا کہ مذہب کی ساری پاسداری ہوتی تھی یہاں تک کہ اس وقت اپنے محلے کی مسجدوں میں اذان بھی دیتا تھا. میرا گھرانا پابند گھرانا ہے سوائے میرے جب ایسی کیفیت ہونے لگی تو دھیرے دھیرے نمازوں سے اتنا دور ہوگیا ہوں کہ پوچھو مت، اپنے ذہن کو روک ہی نہیں پاتا، لیکن میری ایک خاص بات بھی ہے کہ ان کے علاوہ سارے معاملات میں مذہب کے سارے اصول مانتا ہوں، ایک ایک بات مذہب کی گن گن کر کرتا ہوں، تمام معاملات کو شرعیت کی رو سے ہی کرنے کی کوشش کرتا ہوں، ہر معاملے میں سب سے پہلے مذہب کیا کہتا ہے یہ دیکھتا ہوں۔ برائے کرم کوئی وظیفہ یا کوئی حل ہوتو بتائیے . بتائے کیا میں مذہب سے بے دخل ہوگیا ہوں.اگر ایسا ہے تو مرے لئے کیا ہدایت ہے ؟. کیا میرے ان کبیرہ گناہو ں کی اللہ تعالیٰ کے نزدیک معافی ہوگی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa : 1017-907/H=8/1439</span></p><p dir=""RTL"">
	مذہب سے بے دخل تو نہیں ہوئے مگر وساوس کی بیماری میں ابتلاء کا علاج یہ ہے کہ لایعنی فضول اور غیر متعلق باتوں سے اپنے آب کو بچائیں نماز تلاوت کا اہتمام کرتے رہیں اور گناہوں سے اپنے آپ کو بچاتے رہیں خا ص طور پر نظر کی بہت حفاظت کریں اجنبی عورتوں کے ساتھ خلط ملط خلوت و تنہائی اور بلا ضرورت شدیدہ گفتگو سے بھی اجتناب کریں اور وسوسے آئیں تو ان کو دفع کرنے کی فکر میں بھی نہ پڑیں بلکہ اپنے اوقات کو فرئض و واجبات سنن و مستحبات کی ادائیگی میں گھیر لیں ثقہ علماء کرام کی مستند معتبر کتابوں کو کثرت سے مطالعہ میں رکھیں مثلاً (الف) فضائل اعمال ۔ (ب) فضائل صدقات۔ (ج) تعلیم الاسلام۔ (د) علم الفقہ۔ (ھ) تعلیم الدین۔ (و) جزاء الاعمال۔ (ز) منتخب احادیث ۔</p><p dir=""RTL"">
	ان کتابوں کا مطالعہ کرچکیں تو اپنی استعداد علمی لکھ کر دوسری کتابوں کی یہاں سے معلوم کرلیں اس وقت ان شاء اللہ پھر رہنمائی کردی جائے گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161041,deoband,متفرقات,تصوف
30-Aug-2020,https://darulifta-deoband.com/home/ur/tasawwuf/161015,شاذلی سلسلے كی كسی كتاب كا نام بتائیں,حضرت مفتی صاحب! مجھے شاذلی سلسلے کی کوئی کتاب کا نام بتائیں جو اُردو زبان میں ہو۔ جزاک اللہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:1008-871/L=8/1439</span></p><p dir=""RTL"">
	سلسلہ شاذلیہ کاتذکرہ کتابوں میں ملتاہے؛لیکن رفتہ رفتہ سلاسلِ اربعہ(چشتیہ،نقشبندیہ،سہروردیہ،اور قادریہ) کے علاوہ دیگر سلسلے منقطع ہوگئے اور ہندوستان میں تو میرے خیال میں اس سلسلہ کا وجود ہی نہیں ہے ؛اس لیے اس سلسلہ کے بارے میں کچھ کہنا مشکل ہے ،اور نہ ہی اس سلسلے کے تعلق سے کسی کتاب کے رہنمائی کرنا ممکن ہے،آپ ”القول الجمیل “حضرت شا ہ ولی اللہ صاحب اور”ضیاء القلوب“ حضرت حاجی امداداللہ صاحب مہاجر مکی<span dir=""LTR""></span>کا مطالعہ کریں ،انشا ء اللہ سلاسل صوفیہ کے تعلق سے اچھی معلومات حاصل ہوجائیں گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",161015,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/160447,اگر کسی کو فحش فلم دیکھنے کی لت پڑگئی ہو تو کیسے بچے؟,مجھے فحش فلم دیکھنے لت پڑگئی ہے، اور اس کو دیکھنے کے بعد میں اللہ سے معافی مانگتاہوں ، مگر دو تین دن کے بعدپھر مجھ سے یہ گناہ ہوجاتاہے ۔ براہ کرم، رہنمائی فرمائیں کہ میں کیسے اس گناہ سے سچی توبہ کروں؟میں بہت پریشان ہوں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:871-711/sn=8/1439</span></p><p dir=""RTL"">
	آپ پریشان نہ ہوں ، بس ہمت سے کام لیں، ملٹی میڈیا موبائل کا استعمال ترک کردیں، بات چیت وغیرہ کے لیے سادہ موبائل کا استعمال کریں، فارغ اوقات میں سیرت یا علما ومشائخ کی زندگی اور ان کے مجاہدانہ کارناموں پر مشتمل کتابوں کا مطالعہ کریں، پابندی سے پنجوقتہ نماز باجماعت ادا کیا کریں، ان شاء اللہ یہ لت ختم ہوجائے گی، اگر ہوسکے تو قریب کے کسی متبع سنت شیخ سے اپنا اصلاحی تعلق قائم کرلیں اور اپنے احوال وقتاً فوقتاً انہیں بتلاتے رہیں، اگر ان سب تدبیروں کے باوجود کبھی یہ گناہ سرزد ہوجائے تو اچھی طرح غسل کرکے صاف ستھرا کپڑا پہن کر دو رکعت صلاة التوبہ ادا کریں اور اپنی آمدنی کا پانچ یا دس فیصد صدقہ کردیں اور اپنے اوپر یہ لازم کرلیں کہ آئندہ اگر پھر یہ گناہ سرزد ہوا تو مذکورہ بالا امور انجام دیئے بغیر کھانا نہیں کھائیں گے، ان شاء اللہ ایسا کرنے سے نفس مغلوب ہوجائے گا اور گناہوں سے حفاظت رہے گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160447,deoband,متفرقات,تصوف
31-Aug-2020,https://darulifta-deoband.com/home/ur/tasawwuf/160417,سچی پکی توبہ کیسے کی جائے؟,حضرت، میں ایک لڑکی سے تعلق رکھتا ہوں پر جسمانی تعلق نہیں۔ سگریٹ کا بھی اہتمام ہے، اور گندی فلمیں بھی دیکھتا ہوں، روز نیت کرتا ہوں کہ چھوڑ دوں لیکن چھوٹتا ہی نہیں ہے، اور لڑکی کو چھوڑنے کے لئے کہتا ہوں تو رونے لگتی ہے، میں بہت پریشان ہوں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:902-788/H=8/1439</span></p><p dir=""RTL"">
	روزانہ کچی نیت کرتے ہیں گناہوں کو چھوڑنے کے لیے نیت پکی اور توبہ سچی کرنے کی ضرورت ہے، تازہ غسل کرکے نئے یا دھلے ہوئے کپڑے پہن کر دو رکعت نفل توبہ کی نیت سے پڑھیں اور سلام پھیرکر ایک تسبیح درود شریف کی اور دوسری استغفار کی اور تیسری پھر درود شریف کی پڑھ کر اللہ پاک سے سچی پکی توبہ کریں اور اتنا پختہ عزم کرلیں کہ خواہ جان ہی نکل جائے مگر آئندہ اس لڑکی سے گفتگو نہیں کروں گا اور گندی بلکہ کسی بھی طرح کی فلمیں نہیں دیکھوں گا، اور سگریٹ ہرگز نہ پیوں گا اور اس کے بعد اپنی دس دن کی آمدنی غرباء فقراء مساکین پر خرچ کردیں ،اگر خدانخواستہ اُس کے بعد گناہ ہوجائے تو جب تک مذکورہ بالا کام انجام نہ دے لیں اس وقت تک کھانا بالکل نہ کھائیں پھر کبھی گناہ ہوجائے تو پھر کھانا کھانے سے پہلے ان تمام کاموں کا کرنا اپنے اوپر لازم کرلیں، ان شاء اللہ کچھ ہی عرصہ میں کایا پلٹ ہوجائے گی اور گناہوں کی گندگی سے بچ کر پریشانیاں ختم ہوجائیں گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",160417,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/159696,شہوت پر کنٹرول کیسے ہو؟,حضرت میں ۱۸ سالہ لڑکا ہوں مجھ پر شہوت کا بہت غلبہ رہتا ہے ، میں نکاح کرنا چاہتا ہوں لیکن گھر والے ۴-۵ سال کے بعد ہی راضی ہوں گے ، میرا دل زنا کے لیے کہتا ہے لیکن میں یہ حرام کام نہیں کرنا چاہتا ہوں ، الحمدللہ نماز بھی پڑتا ہوں لیکن کیا کروں روزہ نہیں رکھ سکتا ، کام بہت کرنا پڑتا ہے اور طبعیت اچھی نہیں نہیں رہتی۔ براہ کرم کچھ بہتر رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:760-605/sn=7/1439</span></p><p dir=""RTL"">
	آپ خود یا کسی قابل اعتماد آدمی کے ذریعے بات کرکے والدین کو آمادہ کرنے کی کوشش کریں اور جب تک وہ آمادہ نہ ہوں ذرا صبر سے کام لیں، شہوت کو ابھارنے والی چیزوں (مثلاً انٹرنیٹ کے استعمال اور تفریحی مقامات پر جانے) سے احتراز کریں، پنج وقتہ نمازیں نیز صبح وشام کی مسنون دعاوٴں کا اہتمام کریں، ان شاء اللہ شہوت پر کنٹرول ہوجائے گی اور آپ گناہوں سے بچ جائیں گے۔ اگر ہوسکے تو قریب کے کسی متبع سنت شیخ اور بزرگ سے اپنا اصلاحی تعلق قائم کرلیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",159696,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/159391,جس کو دوسروں کے احوال کا کشف ہونے لگے، اسے کیا کرنا چاہیے؟,کچھ دنوں سے ایک عجیب معاملہ درپیش ہے کہ ہمارے اطراف اورجاننے والے لوگوں کے بارے میں بے اختیاری طور پر اچانک کوئی بات محسوس ہوتی جو ہمیں پتہ بھی نہیں ہوتی ہے ، اورچند دنوں میں وہی بے اختیاری احساس مشاہدہ میں آتا ہے ، اس معاملہ کے بارے میں رہبری فرمائیں کہ یہ کیا معاملہ ہے اور ایسا کیوں ہو رہاہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:656-555/N=7/1439</span></p><p dir=""RTL"">
	آپ اگر کسی متبع شریعت وسنت شیخ کامل سے بیعت ہیں تو اپنا یہ حال اس سے عرض کریں۔ اور اگر آپ کسی سے بیعت نہیں ہیں تو کسی شیخ کامل سے بیعت ہوجائیں اور اس طرح کے حالات اس سے عرض کرکے اصلاح حال کراتے رہیں۔ آپ جس پوزیشن میں ہیں، اس میں کسی شیخ کامل کی رہنمائی ضروری ہوتی ہے ورنہ شیطان آدمی کو گمراہ کردیتا ہے۔ اور فی الحال آپ اس طرح کی چیزوں کی طرف کوئی توجہ نہ کریں اور نہ کسی سے ذکر کریں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",159391,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/159259,کیا دوسرے شیخ سے بیعت ہونے كے لیے پہلے شیخ سےاجازت لینا ضروری ہے؟,کیا دوسرے شیخ سے جس سے مناسبت ہو جائے بیعت کرنے کے لیے پہلے شیخ سے اجازت لینا ضروری ہے اگر چہ دونوں ایک ہی سلسلے کے ہوں کیونکہ پہلے شیخ سے تقریباً پانچ سال سے کوئی اصلاحی تعلق اور رابطہ نہیں ہے ۔ شکریہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:759-652/L=6/1439</span></p><p dir=""RTL"">
	اگر پہلے شیخ سے رابطہ منقطع ہو اور ان سے تعلق دشوار ہو تو ایسی صورت میں دوسرے شیخ سے بیعت ہوسکتے ہیں ،اس کے لیے شیخِ اول سے اجازت ضروری نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",159259,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/158907,کیا کسی انسان یا ولی کا نفس پورے طور پر مر جاتا ہے,کیا کسی انسان یا ولی کا نفس پورے طور پر مر جاتا ہے یا پھر مجاہدہ پر موقوف ہے؟ تفصیل سے بتائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 610-512/sd=6/1439</span></p><p dir=""RTL"">
	&nbsp;نفس کسی کا نہیں مرتا ، ہر انسان کا نفس اُس کے ساتھ رہتا ہے ، ہاں ذکر و اذکار اور تعلق مع اللہ کی کیفیت کے اعتبار سے نفس مغلوب ہوجاتا ہے ، حتی کہ ایک حالت یہ بھی آتی ہے کہ شریعت پر عمل کرنا طبیعت کاتقاضہ بن جاتا ہے ، خلاف شرع کام پر طبیعت آمادہ ہی نہیں ہوتی ہے ؛ مگر یہ مقام حاصل کرنا آسان نہیں ہے ، ایک لمبی مدت تک اخلاص و للہیت کے ساتھ محنت و مجاہدہ کے بعد یہ کیفیت حاصل ہوتی ہے ،لیکن اس حالت میں بھی نفس سے چوکنا رہنے کی تاکید کی جاتی ہے ۔&nbsp;</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",158907,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/158881,کیا بزرگ سے بیعت ہونا ضروری ہے ؟,اگر کوئی شخص تبلیغی جماعت یا اصلاح کے کسی اور شعبے سے جڑا ہو تو اس کے لئے ضروری ہے کہ کسی پیر سے بیعت ہو؟صرف تبلیغی جماعت سے جڑ کر اسکی اصلاح ہو سکتی ہے ہا نہیں؟ اور اگر کوئی انسان اپنے مسلک کے معتبر عالم ،اچھے عالم سے دین سیکھ کر اس پر عمل بھی کرے اور اس کی دعوت بھی دے تو کیا اس کی اصلاح ہو جائے گی؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:693-107T/sn=7/1439</span></p><p dir=""RTL"">
	اس سلسلے میں اصولی بات یہ ہے کہ کسی شخص سے بیعت ہونا شرعاً فرض یا واجب نہیں ہے؛ ہاں اصلاحِ باطن ضروری ہے، اکر کوئی شخص حضراتِ علماء سے قرآنِ کریم اور حدیث وفقہ وغیرہ کی تعلیم حاصل کرکے اخلاص کے ساتھ کما حقہ احکام شریعت پر عمل کرتا ہے تو وہ شرعاً کسی درجہ میں بھی قابل ملامت نہیں ہے؛ لیکن دیکھا یہ گیا ہے کہ کسی سے اصلاحی تعلق قائم کیے بغیر آدمی کی اصلاح مشکل ہوتی ہے؛ اس لیے آدمی کو کسی کے ہاتھ پر بیعت ضرور ہوجانا چاہیے، علماء اور مشائخ سے ارتباط کے بغیر صرف تبلیغی جماعت سے جڑکر آدمی کی مکمل اصلاح مشکل ہے؛ کیونکہ اس کا میدان محدود اور جزوی ہے، اصلاحِ کامل کے لیے جن چیزوں کی طرف توجہ ضروری ہوتی ہے تبلیغی جماعت میں ان تمام چیزوں کی طرف توجہ نہیں دی جاتی۔ حضرت اقدس تھانوی رحمہ اللہ نے امداد الفتاوی: ۵/ ۲۴۷، کتاب السلوک، ط: کراچی) میں تحریر فرمایا: خلاصہ یہ کہ بیعت معتادہ صلحاء حقیقت کے اعتبار سے مستحب سے زیادہ نہیں اور اس کی خاص ہیئت مباح سے زیادہ نہیں؛ لہٰذا اس کا درجہ علماً یا عملاً بڑھانا مثلاً اس کو شرط نجات قرار دینا یا تارک پر طعن کرنا یہ سب غلو فی الدین اور اعتداء حدود ہے، اگر کوئی شخص عمر بھر بھی بطریق متعارف کسی سے بیعت نہ ہو اور خود علم دین حاصل کرکے یا علماء سے تحقیق کرکے اخلاص کے ساتھ احکام پر عمل کرتا رہے وہ ناجی اور مقبول اور مقرب ہے؛ البتہ تجربہ سے کلاًّ یا اکثریًّا مشاہدہ ہوگیا ہے کہ جو درجہ عمل اور اصلاح کا مطلوب ہے وہ بدونِ اتباع وتربیت کسی کامل بزرگ کے بلا خطر اطمینان کے ساتھ عادةً حاصل نہیں ہوتا؛ مگر اس اتباع کے لیے بھی صرف التزام کافی ہے، بیعت متعارف شرط نہیں (امداد الفتاوی: ۵/۲۴۷، ط: کراچی)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",158881,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/158838,میں نے کالج کے زمانہ میں بہت سی لڑکیوں سے زنا کیا، بیوی سے لواطت کی، اب مجھے کیا کرنا چاہیے؟,میں کالج میں پڑھتا ہوں اور میں نے بہت سی لڑکیوں کے ساتھ زنا کیا ہے اور میں نے بہت بار الٹی سیدھی حرکتیں بھی کی ہیں، جیسا کہ میں اب شادی شدہ ہوں اور میری بیوی ہے اس کے ساتھ بھی میں نے بہت سے برے کام کیے ہیں جیسے کہ اس کے ساتھ ایک دو مرتبہ اس کی مرضی کے بنا جو حاجت کا راستہ ہوتا ہے اس میں غلط کام کیا ہے ، جناب میں اگر کوئی اپنی بیوی کے ساتھ حاجت والے راستے میں ثابت کرتا ہے تو وہ کہاں تک جائز ہے ؟یا اس کے بارے میں کیا حکم ہے ؟ جواب ضرور دیں اور زنا کے بارے میں بھی بتائے جو مجھ سے ہوچکا ہے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 600-484/N=6/1439</span></p><p dir=""RTL"">
	(۱، ۲): بیوی کی پچھلی شرمگاہ میں جماع کرنا سخت حرام وناجائز اور لعنت کا کام ہے،آپ اس سے سچی توبہ کریں اور بیوی سے زبردستی کی تو اس سے بھی معافی مانگیں اور آئندہ پرہیز کریں۔ اسی طرح ماضی میں جو مختلف زنا کاریاں ہوں، ان سے بھی سچی پکی توبہ کریں اور آئندہ زنا اور اس کے اسباب سے بچنے اور دور رہنے کی بھر پور کوشش کریں۔ اگر آپ سچی پکی توبہ کریں گے تو امید ہے کہ اللہ تعالی آپ کی توبہ قبول فرمائیں گے۔</p><p dir=""RTL"">
	قال اللہ تعالی:﴿نساوٴکم حرث لکم فأتوا حرثکم أنی شئتم﴾(سورة البقرة: ۲۲۳)، عن ابن عباس<span dir=""LTR""></span>وأبي ھریرة<span dir=""LTR""></span>أن رسول اللہ صلی اللہ علیہ وسلم قال:” ملعون من عمل عمل قوم لوط“، رواہ رزین، وعن ابن عباس<span dir=""LTR""></span>أن رسول اللہ صلی اللہ علیہ وسلم قال: ”لا ینظر اللہ عز وجل إلی رجل أتی رجلاً أو امرأة في دبرھا“ رواہ الترمذي (مشکاة المصابیح، ص ۳۱۳، ط: المکتبة الأشرفیة دیوبند)، اتفق الفقہاء علی أن اللواط محرم وأنہ من أغلظ الفواحش وقد ذمہ اللہ تعالی فی کتابہ الکریم وعاب علی فعلہ فقال: ولوطا إذ قال لقومہ أتأتون الفاحشة الآیة (سورة الأعراف،۸۰،۸۱) وقال تعالی: أتأتون الذکران الآیة (سورة الشعراء ، ۱۶۵، ۱۶۶) وقد ذمہ الرسول صلی اللہ علیہ وسلم بقولہ: لعن اللہ من عمل عمل قوم لوط ولعن اللہ من عمل عمل قوم لوط، ولعن اللہ من عمل عمل قوم لوط (أخرجہ أحمد والحاکم من حدیث ابن عباس وصححہ الحاکم ووافقہ الذھبي) (الموسوعة الفقہیة، ۳۵: ۳۴۰)، وفی الأشباہ: حرمتھا عقلیہ فلا وجود لھا فی الجنة،……وفی البحر: حرمتھا أشد من الزنا لحرمتھا عقلاً وشرعاً وطبعاً(الدر المختار مع رد المحتار، کتاب الحدود، ۶: ۳۹، ۴۲، ط: مکتبة زکریا دیوبند)، قال اللہ تعالی: قُلْ یٰعِبَادِیَ الَّذِیْنَ اَسْرَفُوْا عَلٰی اَنْفُسِہِمْ لَا تَقْنَطُوْا مِنْ رَحْمَةِ اللّٰہِ اِنَّ اللّٰہَ یَغْفِرُ الذُّنُوْبَ جَمِیْعًا اِنَّہُ ہُوَ الْغَفُوْرُ الرَّحِیْمُ (سورة الزمر، رقم الآیة:۵۳)، وقال رسول اللہ صلی اللہ علیہ وسلم: التائب من الذنب کمن لاذنب لہ رواہ ابن ماجہ والبیہقی في شعب الإیمان (مشکاة المصابیح،کتاب الدعوات، باب الاستغفار والتوبة، الفصل الثالث،ص: ۲۰۶، ط: المکتبة الأشرفیة دیوبند)، والحدیث حسنہ الحافظ ابن حجر العسقلاني<span dir=""LTR""></span>لشواہدہ کما نقلہ عنہ السخاوی في المقاصد الحسنة لہ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",158838,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/158253,بخل اور قناعت وغیرہ سے متعلق چند سوالات,سائل ایک طالب علم ہے اور علی گڑھ مسلم یونیورسٹی میں زیر تعلیم ہے ۔ سوالات درج ذیل ہیں: (1) بخل (کنجوسی) اور قناعت کی تعریف کیا ہے ؟ (2) کفایت شعاری کی تعریف کیا ہے ؟ اعتدال کے ساتھ ایک طالب علم کس طرح کفایت شعاری کی زندگی گزار سکتا ہے ؟ (3) ایک شخص اسرف اور تبذیر سے حتی المقدور بچتا ہے ۔ اس کے ساتھ ساتھ جائز و مباح خواہشات ( مثلا از قبیل ماکولات و ملبوسات) کو بھی دبا کر رکھتا ہے ۔کیا اس کا یہ عمل بخل میں شمار ہوگا ؟ پیسے کم خرچ کرتا ہے ( تاکہ والدین پر بوجھ نہ ہو)۔ محض اس لئے بچا کر رکھتا ہے کہ مستقبل میں کسی اہم اور بڑی ضرورت میں استعمال کرے گا۔ ایسا کرنا کہیں توکل علی اللہ کے خلاف تو نہیں ؟ (4) اپنے ماہانہ اخراجات کو ڈائری میں لکھ کر حساب رکھنا کیا مناسب اور درست ہے ؟ براہ کرم رہنمائی فرمائیں۔ خیرا فی الدارین۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 506-440/N=5/1439</span></p><p dir=""RTL"">
	بخل کہتے ہیں: جس جگہ پر شرعاً یامروتاً خرچ کرنا ضروری ہو، وہاں آدمی خرچ نہ کرے۔، جیسے زکوة نہ دینا، اور وسعت کے باجود مہمان کا خیال نہ رکھنا۔ اور قناعت کا مطلب ہے: آدمی کو اللہ تعالی جو رزق عطا فرمائے، اس پر خوش دلی سے راضی رہے، شکوہ شکایت نہ کرے۔</p><p dir=""RTL"">
	(۲): کفایت شعاری کا مطلب ہے:اسراف فضول خرچی اور تعیش سے بچتے ہوئے قدر ضرورت پر اکتفا کرے۔ طالب علم کو چاہیے کہ والد صاحب اسے ماہانہ جو خرچہ دیتے ہیں، ان سے اپنی ضروریات پوری کرے ، اور طلبہ کی دیکھا داکھی ہوٹل بازی نہ کرے، اور جو پیسے بچ جائیں، وہ آئندہ ماہ استعمال میں لائے یا ضرورت کی کتابیں خریدلے، وغیرہ وغیرہ۔</p><p dir=""RTL"">
	(۳): جی نہیں! یہ بخل میں شمار نہ ہوگا؛ البتہ جائز ومباح خواہشات میں نفس پر بہت زیادہ زور نہ ڈالے، مثلاً اس طرح کی دس خواہشات میں ایک دو پوری کرلیا کرے؛ تاکہ نفس پر بہت زیادہ بار نہ ہو، نیز حسب وسعت وحیثیت ضروریات کی تکمیل میں بہت زیادہ پس وپیش سے کام نہ لے۔ اور گاہے گاہے غریبوں کا تعاون بھی کرتا رہے ؛ تاکہ بہت زیادہ جائز ومباح خواہشات دبانے سے نفس میں بخل کی صفت نہ پیدا ہوجائے۔ مستقبل کی کسی اہم ضرورت کی تکمیل کے لیے پیسے بچاکر رکھناتوکل علی اللہ کے خلاف نہیں ہے۔</p><p dir=""RTL"">
	(۴): جی ہاں!ماہانہ اخراجات ڈائری میں لکھ کر رکھنا درست ہے؛ بلکہ مناسب ہے؛ تاکہ پیسہ صحیح اور جائزجگہ ہی خرچ ہو۔&nbsp;</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",158253,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/157822,موبائل فون پر بیعت,کچھ دن پہلے میں نے حضرت مولانا دوالفقار کی ایک ویڈیو دیکھی ، حضرت نے اس میں بیعت کے کلمات پڑھائے اور یہ بھی کہا کہ جو لوگ اپنے گھر میں جہاں کہیں بھی ہو یہ کلمات پڑھ لیں تو بیعت ہو جائے گا، کیا اس طرح ہو سکتا ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:522-476/H=5/1439</span></p><p dir=""RTL"">
	ویڈیو پر کیا کلمات کہلائے تھے؟ ان کو لکھنا تھا بہتر یہ ہے کہ اس کے متعلق خود حضرت مولانا ذوالفقار صاحب مدظلہ یا ان کے خلفاء ومجازین کرام میں سے کسی سے رابطہ فرماکر تحقیق کرلیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",157822,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/157821,غصہ کا علاج,حضرت، میرا سوال یہ ہے کہ میری بیوی کو بہت غصہ آتا ہے۔ براہ کرم، کوئی وظیفہ بتائیں کہ اس کا غصہ ختم ہوجائے۔ جزاک اللہ,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:</span>496-422<span dir=""LTR"">/L=</span>4/1439</p><p dir=""RTL"">
	غصہ کے دفعیہ کے لیے آپ اپنی بیوی سے کہدیں کہ وہ باوضو رہنے کا اہتمام کریں اور درودشریف کی کثرت کریں ان شاء اللہ اس سے بیحد فائدہ ہوگا،اور خاص غصہ کے وقت علاج یہ ہے کہ انسان اس جگہ سے ہٹ جائے،اگر کھڑا ہو تو بیٹھ جائے ،بیٹھا ہو تو لیٹ جائے ،وضو یا غسل کرلے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",157821,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/157517,قطب، غوث اور ابدال کے کام؟,تکوینی امور سے کیا مراد ہے ؟ کیاقطب، ابدال، غوث، کو اللہ نے کچھ اختیاردیاہے ؟ اور اہل حق صوفیاْ کی قطب، ابدال، غوث سے کیا مراد ہے ؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:375-49/D=4/1439</span></p><p dir=""RTL"">
	حضرت حکیم الامت مولانا اشرف علی تھانوی قدس سرہ نے ”التکشف“ میں مسند احمد کی ایک روایت نقل فرمائی ہے جس کا ترجمہ یہ ہے:</p><p dir=""RTL"">
	شریح بن عبید سے روایت ہے کہ حضرت علی رضی اللہ عنہ کے روبرو اہل شام کا ذکر آیا کسی نے کہا اے امیرالموٴمنین ان پر لعنت کیجیے، فرمایا نہیں، میں نے رسول اللہ صلی اللہ علیہ وسلم سے سنا ہے فرماتے تھے کہ ابدال (جو ایک قسم ہے اولیاء اللہ کی) شام میں رہتے ہیں اوروہ چالیس آدمی ہوتے ہیں جب کوئی شخص ان میں سے مرجاتا ہے اللہ تعالیٰ اس کی جگہ دوسرا شخص بدل دیتا ہے ان کی برکت سے بارش ہوتی ہے اور ان کی برکت سے اعداء (دشمنوں) پر غلبہ ہوتا ہے اور ان کی برکت سے اہل شام سے عذاب (دنیوی) ہٹ جاتا ہے۔ (رواہ احمد)</p><p dir=""RTL"">
	آگے حضرت تھانوی علیہ الرحمن فرماتے ہیں کہ صوفیا کے ملفوظات ومکتوبات سے اقطاب، اوتاد، غوث کے الفاظ اور ان کے مدلولات کے صفات، برکات وتصرفات پائے جاتے ہیں اوپر ذکر کردہ حدیث سے جب ایک قسم کا اثبات ہے تو دوسرے اقسام بھی مستبعد نہ رہے، برکات تو اس حدیث میں مذکور ہیں اور تصرفات تکوینیہ قرآن مجید میں حضرت خضر علیہ السلام کے قصہ سے ثابت ہوتے ہیں۔</p><p dir=""RTL"">
	دنیا میں از قبیل اصلاح معاش اور انتظام امور جو تغیرات ہوتے ہیں انھیں کو تکوین کہا جاتا ہے۔ اللہ تعالیٰ کے اولیاء دو قسم کے ہوتے ہیں ایک قسم ان حضرات کی جن سے مخلوق کے ارشاد ہدایت واصلاح قلب، تربیت نفوس اور اللہ تعالیٰ کے قرب وقبول کے طریقوں کی تعلیم سپرد ہوتی ہے وہ اہل ارشاد کہلاتے ہیں، ان میں سے جو اپنے زمانہ میں افضل واکمل ہو اور اس کا فیض اتم واعم ہو وہ قطب الارشاد کہلاتا ہے۔</p><p dir=""RTL"">
	دوسری قسم ان ولیوں کی جن سے متعلق اصلاح معاش وانتظام امور دنیویہ اور دفع بلیات ہے کہ اپنی ہمت باطنی سے باذن الٰہی ان امور کی درستی کرتے ہیں ان کے اختیار میں خود کچھ نہیں ہوتا، یہ حضرات اہل تکوین کہلاتے ہیں اور ان میں سے جو سب سے اعلی اور اقوی اور دوسروں پر حاکم ہوتا ہے اسے قطب التکوین کہتے ہیں، ان کی حالت مثل حضرات ملائکہ علیہم السلام کے ہوتی جن کو مدبرات امر فرمایا گیا ہے۔</p><p dir=""RTL"">
	قطب، ابدال، غوث وغیرہ اولیاء کی قسمیں ہوتی ہیں جسے اولیاء اللہ ہی جانتے پہنچانتے ہیں، اور یہ انھیں کی اصطلاح ہے، عام لوگوں کو ان اسرار کے درپے نہیں ہونا چاہیے۔</p><p dir=""RTL"">
	جس بات کا ہرانسان مکلف ہے یعنی رضائے الٰہی کے حاصل کرنے کے طریقے کو جاننا سیکھنا اسی کی کوشش میں لگے رہنا چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",157517,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/156767,کسی غیر مستند ادارے کے علاوہ بیعت کرنا,میرا سوال یہ ہے کہ کیا تصوف کی لائن میں بیعت اگر کسی سے کرنی ہو تو جس سے بیعت کی جارہی ہو کیا ان کا کسی ادارے سے فارغ ہونا ضروری ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:308-285/L=3/1439</span></p><p dir=""RTL"">
	&nbsp;شیخ کا کسی ادارے سے فارغ ہونا ضروری نہیں ؛البتہ اس کا کتاب وسنت کے ضروری علم سے واقف ہونا اور عقائدِ حقہ کا حامل ہونا ضروری ہے، شیخ کے ضروری اوصاف یہ ہیں:</p><p dir=""RTL"">
	&nbsp;(۱) کتاب وسنت کا ضروری علم رکھتا ہو خواہ اساتذہ کرام سے پڑھ کر یا علمائے کرام کی صحبت میں رہ کر، یعنی: صحیح وضروری علم دین اور عقائد حقہ کا حامل ہو۔ (۲) عدالت اور تقوی میں پختہ ہو، بدعات اور کبیرہ گناہوں سے بچتا ہو اور صغیرہ گناہوں پر اصرار نہ کرتا ہو۔ (۳) دنیا سے بے رغبت ہو اور آخرت سے رغبت رکھتا ہو، یعنی: حب جاہ، حب مال، ریا، تکبر، حسد، بغض، کینہ وغیرہ اخلاق رذیلہ کی اصلاح کراچکا ہو۔ اورفرائض اور واجبات کے علاوہ طاعات موٴکدہ اور اذکار منقولہ کا اہتمام رکھتا ہو۔ (۴) امر بالمعروف اور نہی عن المنکر پر عمل پیرا ہو، ان چاروں کا حاصل یہ ہے کہ ظاہر وباطن ہر اعتبار سے متبع شریعت وسنت ہو۔ (۵) کسی متبع شریعت سنت اور صاحب نسبت شیخ کامل سے اصلاحی تعلق قائم کرکے ان سے سلوک واحسان کی منزلیں طے کی ہوں اور اس شیخ کامل نے اس کے حالات سے مطمئن ہوکر اس پر اعتماد کیا ہو اور اسے خلافت سے نوازا ہو۔ (۶) اور خلافت کے بعد وہ دینی تنزلی وانحطاط کا شکار نہ ہو؛ بلکہ نفس کی نگرانی کے ساتھ محنت ومجاہدات کے ذریعے مزید ترقیات میں کوشاں رہتا ہو۔ پس جس شخص میں یہ امور پائے جائیں، اسے شیخ طریقت بنانا اور اس سے بیعت ہوکر سلوک واحسان کی منزلیں طے کرنا درست ہے (فتاوی محمودیہ جدید ڈابھیل ۴: ۳۵۲-۳۵۹، سوال: ۱۴۹۰-۱۴۹۵) اور ایسے شیخ سے اگر اخلاص اور جذبہ اصلاح کے ساتھ اصلاحی تعلق قائم کیا جائے اوراستفادہ کی شرطوں کے ساتھ استفادہ کی کوشش کی جائے توانشاء اللہ ضرور نفع ہوگا اور سلوک واحسان کی منزلیں بآسانی طے ہوجائیں گے۔ مزید تفصیل کے لیے رسالہ ”تسہیل قصد السبیل“ تعلیم الدین، شریعت وطریقت مولفہ حکیم الامت مولانا اشرف علی تھانوی قدس سرہ کا مطالعہ فرمالیں، یا حضرت شاہ ولی اللہ صاحب محدث دہلوی کا رسالہ ”القول الجمیل“ پڑھ لیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156767,deoband,متفرقات,تصوف
01-Sep-2020,https://darulifta-deoband.com/home/ur/tasawwuf/156642,کسی شیخ سے کوئی غیر شرعی چیزدیكھ كر اپنی جماعت لڑكیوں كو مطلع كرنا چاہیے یا نہیں؟,اگر آپ کسی شیخ سے کوئی غیر شرعی چیزیں دیکھیں تو اپنی جماعت کی غیر شادی شدہ لڑکیاں جو اس غیر شرعی کام میں پھنس گئی ہیں ان کو بتانا چاہئے یا خاموش رہنا چاہئے؟ اگر لڑکیاں مجھ سے کہیں کہ آپ نے دیکھا ہے ہم نے اپنی آنکھ سے نہیں دیکھا، تو ہمیں کیا کرنا چاہئے؟ کیونکہ اس وقت میرے اوپر بہت سی غیر شادی شدہ لڑکیوں کی عزت بچانے کی ذمہ داری ہے۔ جب کہ میں نے اپنی آنکھوں سے دیکھا ہے اور میں اس پر قرآن بھی سر بر اٹھا سکتی ہوں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa:300-271/L=3/1439</span></p><p dir=""RTL"">
	یہ تو نہی عن المنکر کا مسئلہ ہے اور نہی عن المنکر بقدرِ استطاعت واجب اور ضروری ہے؛اس لیے اگر آپ دیکھ رہی ہیں کہ بہت سی لڑکیاں ناجائز کاموں میں ملوث ہورہی ہیں تو ان کو اس سے باخبر کرنا آپ کا دینی واخلاقی فریضہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",156642,deoband,متفرقات,تصوف
