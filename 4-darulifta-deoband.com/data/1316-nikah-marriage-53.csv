issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/nikah-marriage/57304,عشرت نامی لڑکی کا نکاح زاہد نامی لڑکے سے کیاگیا۔ نکاح ایسے ہوا کہ عشرت موجود نہیں تھی اس کی بڑی بہن نصرت کو بیٹھا کر عشرت کا نام لے کر قبول قبول کرایا گیا,کیا کہتے ہیں علماء اس مسئلہ کے بارے میں۔ عشرت نامی لڑکی کا نکاح زاہد نامی لڑکے سے کیاگیا۔ نکاح ایسے ہوا کہ عشرت موجود نہیں تھی اس کی بڑی بہن نصرت کو بیٹھا کر عشرت کا نام لے کر قبول قبول کرایا گیا اور انگوٹھا کا نشان بھی نصرت کا لگوایا گیا۔ عشرت نکاح میں موجود ہی نہیں تھی۔ کیوں کہ عشرت گھر چھوڑ کر چلی گئی تھی۔ وہ کہیں اور نکاح نہ کرلے اور کر لے تو پھر بھی اسے واپس لے کر آیا جاسکے، اس لیے ایسا نکاح کیا گیا۔ سوال یہ ہے کہ اب نکاح عشرت کا ہوا یا نصرت کا کیوں کہ ایجاب و قبول اور انگوٹھا کا نشان نصرت نے کیا۔ مگر نام عشرت کا استعمال کیا گیا۔ ایسی صورت میں نکاح ہوا کہ نہیں؟ اگر ہوا ہے تو کس کا عشرت کا یا پھر نصرت کا؟ براہ کرم اسلامی رو سے نکاح کی حقیقت بیان کریں۔,"<p>بسم الله الرحمن الرحيم</p><p> Fatwa ID: 261-323/N=4/1436-U

صورت مسئولہ میں ظاہر یہ ہے کہ زاہد سے نکاح ے لیے عشرت سے اجازت نہیں لی گئی اور نہ ہی وہ زاہد سے نکاح پر راضی تھی؛ اس لیے اگر عشرت بالغہ وعاقلہ ہے تو زاہد سے اس کا نکاح نہیں ہوا اور نصرت اگر شادی شدہ تھی یا ایجاب یا قبول میں اس کی طرف حسی طور پر اشارہ نہیں کیا گیا تھا تو زاہد سے اس کا بھی نکاح نہیں ہوا۔ اور اگر وہ غیرشادی شدہ تھی اور عشرت کا نام لے کر نصرت کی طرف حسی طور پر انگلی وغیرہ سے اشارہ کیا گیا تھا یعنی: نصرت کی طرف اشارہ کرتے ہوئے یہ کہا گیا تھا کہ اس عشرت کا نکاح زاہد کے ساتھ اتنے مہر میں کردیا تو البتہ زاہد کا نکاح نصرت کے ساتھ ہوگیا اور زاہد اور نصرت دونوں باہم میاں بیوی بن گئے وکذا لو غلط في اسم بنت إلا إذا کانت حاضرة وأشار إلیہا فیصح (درمختار مع الشامي: ۴/۹۷،مطبوعہ مکتبہ زکریا دیوبند)، قولہ: ”إلا إذا کانت حاضرة الخ“ راجعٌ إلی المسألتین أي فإنہا لو کانت مشارًا إلیہا وغلط في اسم أبیہا أو اسمہا لا یضر لأن تعریف الإشارة الحسیة أقوی من التسمیة کما فيالتسمیة من الاشتراک لعارض فتلغو التسمیة عندہا کما لو اقتدیت بزید ہذا فإذا ہو عمرو فإنہ یصح (شامي) 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57304,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/57302,كسی نامحرم لڑكی سے تعلق ركھنے كا طریقہ سوائے نكاح كے اور كوئی نہیں,2012میں میرا ایک اسکول کا ساتھی جب کہ وہ دسویں جماعت کا طالب علم تھا تو ایک لڑکی کی محبت میں گرفتار ہوگیا۔ بورڈ کے امتحان کے بعد وہ چلہ میں گیا۔ وہاں اس کو معلوم ہوا کہ کسی سے اس طرح کے تعلقات رکھنا درست نہیں ہے۔ اس کی سمجھ میں نہیں آیا کہ کیا کرے۔ اب 2014میں وہ اس تعلقات کا مجرم ہے اور جائز طریقہ سے اس مسئلہ کا حل کرنا چاہتاہے۔ لیکن مسئلہ یہ ہے کہ ابھی وہ انٹرمیڈیٹ سال دوم کا طالب علم ہے بنگلہ دیش کے نصاب کے مطابق اور وہ صرف ۱۹/ سال کا ہے۔ اس لیے اس کے پاس کوئی آمدنی کا ذریعہ نہیں ہے کہ وہ ابھی شادی کرسکے۔ وہ دونوں ایک دوسرے سے محبت کرتے ہیں۔ اب ان کے لیے کیا مسئلہ ہے۔ میری مفتیان کرام سے درخواست ہے کہ اس بارے میں مزید جانکاری دیں تاکہ مجھ کو مزید معلوم نہ کرنا پڑے۔,"<p>بسم الله الرحمن الرحيم</p><p> </p><p dir=""rtl"" style=""text-align: justify;"">
	Fatwa ID: 180-146/Sn=3/1436-U</p><p dir=""rtl"" style=""text-align: justify;"">
	نکاح کے بغیر اسکا کوئی جائز حل نہیں ہے، یا تو آپ کا دوست والدین کو راضی کرکے اس لڑکی سے نکاح کرلے اگرچہ باقاعدہ رخصتی بعد میں ہو جب وہ کمانے لگے، اگر یہ نہ ہوسکے تو آپ اپنے دوست سے کہہ دیں کہ اس لڑکی سے بالکلیہ کسی بھی طرح کا رابطہ منقطع کرلے، کسی اجنبی لڑکی سے بات چیت کرنا، اس سے ملنا جلنا، اس سے تعلقات قائم رکنا جائز نہیں ہے، آپ کے دوست کو چاہیے کہ اللہ سے ڈر کر ان امورِ محرمہ سے اجتناب کرے اور اب تک جو کچھ کیا اس سے سچی پکی توبہ کرے، اور بہتر ہوگا کہ کسی متبع سنت شیخ سے رابطہ رکھے، ان کی مصاحبت اختیار کرے اور ان سے اپنے احوال بتاکر ہمیشہ اصلاح بھی لیتا رہے، ان شاء اللہ وہ گناہ سے بچ جائے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57302,deoband,معاشرت,نکاح
29-Aug-2020,https://darulifta-deoband.com/home/ur/nikah-marriage/57163,کیا اسلام میں باندی کے ساتھ جسمانی تعلق قائم کرنا جائز ہے؟,کیا اسلام میں باندی کے ساتھ جسمانی تعلق قائم کرنا جائز ہے؟براہ کرم، اس پر تفصیل سے روشنی ڈالیں اور وضاحت اور توجیہ بھی پیش کریں تاکہ ہم غیر مسلم کے سامنے اس کی وضاحت کرسکیں۔,"<p>بسم الله الرحمن الرحيم</p><p> </p><p dir=""rtl"" style=""text-align: justify;"">
	Fatwa ID: 311-296/L=3/1436-U</p><p dir=""rtl"" style=""text-align: justify;"">
	جی ہاں اسلام میں باندی کے ساتھ کچھ شرائط کے ساتھ تعلق قائم کرنا جائز ہے، واضح رہے کہ اس دور میں شرعی باندیوں کا وجود نہیں ہے، گھروں میں جو کام کرتی ہیں وہ خادمائیں ہیں، یہ شرعی باندیاں نہیں ہیں، ان سے جسمانی تعلق قائم کرنا جائز نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57163,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/57133,ہماری بیوی ابھی بے نمازی ہے ، ہم چاہتے ہیں کہ جب وہ نمازی ہوجائے,سوال یہ ہے کہ ہماری بیوی ابھی بے نمازی ہے ، ہم چاہتے ہیں کہ جب وہ نمازی ہوجائے تو تب ہم بچے پیدا کریں ، اس سے پہلے نہیں کیا، اس وجہ سے کوئی ایسا طریقہ جس سے بچہ نہ ہو ، وہ چیزیں استعمال کی جاسکتی ہیں؟,"<p>بسم الله الرحمن الرحيم</p><p> Fatwa ID: 229-191/D=3/1436-U

وقتی طور پر مانع حمل تدبیر اختیار کرنے کی گنجائش ہے، بیوی کو نماز کی تلقین وترغیب کرتے رہیں، جبر نہ کریں۔ فضائل اعمال کتاب میں سے ”فضائل نماز“ کے تحت جو حدیثیں اور بیانات تحریر ہیں، گھر میں تھوڑی دیر خواہ دس منٹ ہی ہو اس کے سنانے کا معمول بنالیں اسی طرح طہارت اور نماز کے مسائل کے لیے بہشتی زیور حصہ اول ودوم سنائیں ان شاء اللہ کھلا ہوا فائدہ محسوس کریں گے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57133,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/57081,میری ایک مسلم لڑکی سے منگنی ہوئی ہے ۔ سوال یہ ہے کہ کیا منگنی کے بعد اگر مجھے لڑکی کے ساتھ آرام و اطمینان محسوس نہ ہو تو منگنی توڑدینا جائز ہے؟کیا منگنی توڑنا اسلام میں گناہ ہے؟براہ کرم، قرآن وحدیث کی روشنی میں جواب دیں۔,میری ایک مسلم لڑکی سے منگنی ہوئی ہے ۔ سوال یہ ہے کہ کیا منگنی کے بعد اگر مجھے لڑکی کے ساتھ آرام و اطمینان محسوس نہ ہو تو منگنی توڑدینا جائز ہے؟کیا منگنی توڑنا اسلام میں گناہ ہے؟براہ کرم، قرآن وحدیث کی روشنی میں جواب دیں۔,"<p>بسم الله الرحمن الرحيم</p><p> Fatwa ID: 230-192/D=3/1436-U

منگنی ایک طرح کا وعدہ ہے، المومن إذا وعد وفا اگر کوئی معقول بڑی وجہ یا شرعی عذر وعدہ پورا کرنے میں رکاوٹ نہ ہو تو وعدہ کا پورا کرنا ایمان وشرافت کی علامت ہے اوربلاوجہ کے خلاف وعدہ کرنا دل شکنی اور اضرار کی بنا پر موجب گناہ ہوسکتا ہے۔
آپ اپنے معاملہ میں سمجھ دار خیرخواہ سے مشورہ کریں اور اللہ تعالیٰ سے استخارہ بھی سات روز تک کریں پھر کوئی فیصلہ کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57081,deoband,معاشرت,نکاح
30-Aug-2020,https://darulifta-deoband.com/home/ur/nikah-marriage/57036,فیملی پلاننگ,میری شادی کو ڈھائی سال ہورہے ہیں، اوراس میں مجھے دو بچے ہوگئے ہیں ، میں نے اللہ کے خوف سے فیملی پلاننگ کے لیے کوئی بھی احتیاطی قدم نہیں اٹھایا ، لیکن اب مجھے ڈر ہے کہ کہیں اگلے سال پھر مجھے حمل نہ ہوجائے ، مجھے تیسرا بچہ چاہئے ، لیکن تھوڑا گیپ کرکے تاکہ میں اپنے دونوں بچوں کو تھوڑا سنبھال لوں اور اپنی صحت پہ بھی دھیان دو ں ، کیا کوئی ایسا طریقہ ہے جس سے اگلے بچے تھوڑی تاخیر سے ہو اور کوئی گناہ بھی نہ ہو؟ بڑی مہربانی ہوگی میری پریشانی کا راستہ نکال دے اور مجھے گناہ سے بھی بچا لے؟,"<p>بسم الله الرحمن الرحيم</p><p> Fatwa ID: 97-97/Sd=3/1436-U

نکاح کا اصل مقصد توالد وتناسل ہے، آپ صلی اللہ علیہ وسلم نے ارشاد فرمایا: ”تناکحوا تناسلوا“ (احیاء علوم الدین) آج کل فیملی پلاننگ کے نام سے جو رجحان لوگوں میں پایا جارہا ہے، وہ غیر اسلامی ہے، اس کی بعض شکلیں تو بالکل ناجائز ہیں، بعض مکروہ ہیں اور بعض صورتوں کی اگرچہ گنجائش ہے؛ لیکن ان میں بھی مقصد نکاح کی خلاف ورزی پائی جاتی ہے؛ البتہ بعض ناگزیر حالتوں میں منعِ حمل کی عارضی تدبیر کرنے کی بلاکراہت گنجائش ہے، مثلاً: عورت اتنی کمزور ہو کہ دوبارہ حمل کا تحمل نہیں کرسکتی یا بچہ ایام رضاعت میں ہو اور حمل ٹھہرنے کی وجہ سے اُس بچے کے لیے ماں کا دودھ مضر ہورہا ہو یا بچے کی پیدائش ماں کی صحت کے لیے خطرہ بن سکتی ہو، بہرحال بچے یا ماں کی مصلحت سے ان صورتوں میں منع حمل کی عارضی تدبیر اختیار کرنے کی گنجائش ہے؛ لیکن محض خوشی عیشی اور گھر کو سنبھالنے کے مقصد سے عارضی طور پر بھی حمل نہ ٹھہرنے کی کوئی تدبیر کرنا اچھا نہیں ہے، لہٰذا صورت مسئولہ میں اگر پہلے دونوں بچوں کی تعلیم وتربیت اور آپ کی صحت کی حفاظت کا مسئلہ ہے تو اس کی وجہ سے آپ کے لیے منع حمل کی عارضی تدبیر اختیار کرنے کی گنجائش ہے۔ 
نوٹ: فیملی پلاننگ سے متعلق دارالعلوم دیوبند کا مفصل ومدلل فتوی ”چند اہم عصری مسائل“ نامی کتاب میں چھپ چکا ہے، یہ کتاب دارالافتاء کی ویب سائٹ پر موجود ہے، آپ اس کا ملاحظہ فرمالیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57036,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/57033,صحبت کرتے وقت بستر کے چاروں طرف پردہ لگانا ٹھیک ہے یا اوپر سے بھی پر دہ کرنا ضروری ہے؟,میرا سوال یہ ہے کہ بیوی سے صحبت کرتے وقت بستر کے چاروں طرف پردہ لگانا ٹھیک ہے یا اوپر سے بھی پر دہ کرنا ضروری ہے جس سے پردے کا احترام پوراطرح ہوجائے؟,"<p>بسم الله الرحمن الرحيم</p><p> Fatwa ID: 161-127/Sn=3/1436-U

بیوی سے صحبت کرتے وقت مستحب یہ ہے کہ زوجین صرف بقدر ضرورت ستر کھولنے پر اکتفا کریں، باقی حصے کو چادر وغیرہ سے ڈھانپ لیں حدیث شریف میں ہے: إذا أتی أحدکم أہلہ فلیستتر ما استطاع ولا یتجردان تجرد البعیر (أخرجہ الطبراني في الکبیر) یعنی زوجین بوقت صحبت جہاں تک ہوسکے پردے کا اہتمام کریں، جانوروں کی طرح بالکل برہنہ نہ ہوں۔
ایک دوسری حدیث میں ہے کہ آپ صلی اللہ علیہ وسلم نے ایک صحابی کو مخاطب کرتے ہوئے فرمایا کہ اگر تم یہ کرسکو کہ تمہارے واجب الستر اعضاء کو کوئی نہ دیکھ سکے تو ایسا ضرور کرلو، صحابی نے عرض کیا کہ بسااوقات آدمی بالکل تنہائی میں ہوتا ہے (کیا اس وقت ستر کھول سکتا ہے) آپ صلی اللہ علیہ وسلم نے ارشاد فرمایا کہ اللہ تعالیٰ اس بات کا زیادہ حق دار ہے کہ اس سے حیا کی جائے: إن استطعتَ أن لا یراہا أحد فافعل قلتُ والرجل یکون خالیا قال فاللہ أحق أن یستحیی منہ (ترمذی شریف، رقم: ۲۷۶۹)
اسی لیے فقہائے کرام نے بند غسل خانے میں بھي برہنہ غسل کرنے کوخلاف ادب لکھا ہے، لہٰذا صورت مسئولہ میں بوقت صحبت صرف بیڈ کے اوپر اور چاروں طرف پردہ ڈالدینے سے استحباب پر عمل نہ ہوگا بلکہ مکمل پردے کے اہتمام میں یہ بھی داخل ہے کہ زوجین صرف بقدر ضرورت ستر کھولیں، نیز ایک دوسرے کی شرمگاہ کو نہ دیکھیں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57033,deoband,معاشرت,نکاح
30-Aug-2020,https://darulifta-deoband.com/home/ur/nikah-marriage/57022,کیا عام شخص خطبہ ٴ نکاح پڑھ سکتاہے جو عالم نہ ہو ؟,کیا عام شخص نکاح خطبہ ٴ نکاح پڑھ سکتاہے جو عالم نہ ہو ؟,"<p>بسم الله الرحمن الرحيم</p><p> </p><p dir=""rtl"" style=""text-align: justify;"">
	Fatwa ID: 164-162/N=3/1436-U</p><p dir=""rtl"" style=""text-align: justify;"">
	جی ہاں! غیر عالم عام شخص بھی خطبہٴ نکاح پڑھ سکتا ہے، البتہ چوں کہ نکاح کا معاملہ انتہائی نازک ہے؛ اس لیے مجلس نکاح میں اگر کوئی مستند ومعتبر عالم بھی موجود رہے تو بہت بہتر ہے، اوراگر عالم کے اکرام واعزاز میں انہی سے نکاح پڑھوایا جائے تو مزید بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",57022,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56987,کیا جس شخص کی بیوی مر جاے وہ کیا اپنی مری ہوی بیوی کا چہرا دیکھ سکتا ہے یا نہیں اگر نہیں تو کیوں؟,کیا جس شخص کی بیوی مر جاے وہ کیا اپنی مری ہوی بیوی کا چہرا دیکھ سکتا ہے یا نہیں اگر نہیں تو کیوں؟,"<p>بسم الله الرحمن الرحيم</p><p> Fatwa ID: 121-87/Sn=3/1436-U

جی ہاں، چہرہ دیکھ سکتا ہے؛ البتہ غسل نہیں دے سکتا اور نہ ہی بلا حائل مس کرسکتا ہے: في الدر مع الرد: ویمنع زوجہا من غسلہا ومسّہا لا من النظر إلیہا علی الأصح، منیة اھ وفي رد المحتار: ولعلّ وجہہ أن النظر أخف من المس فجاز لشبہة الاختلاف․ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56987,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56962,بچے كس کے مانے جائیں گے؟,ایک مرتبہ کی بات ہے کہ ایک مسلم پڑوسی کا ایک شادی شدہ مسلم عورت سے جسمانی تعلق قائم تھا، اس عورت کا شوہر بچے پیدا کرنے کے قابل نہیں تھا، اور وہ اپنی بیوی کو مطمئن کرنے میں مکمل طورپر ناکام تھا ۔اس صورت حال میں بیوی نے اپنے پڑوسی سے ناجائز جسمانی تعلق قائم کرنا شروع کردیا، نتیجہ یہ ہوا کہ اس سے عورت کو تین بچے ہوئے ۔ اس بات سے پڑوسی شخص کے گھر والے واقف تھے۔ کچھ سال پہلے اس پڑوسی شخص اور عورت کے شوہر کا انتقال ہوگیا مگر انتقال سے پہلے پڑوسی شخص اور اس عورت نے شادی کرلی جب کہ شوہر نے طلاق نہیں دی تھی اورنہ ہی عورت نے عدت گذاری ۔ اب اس عورت کے بچے پڑوسی کے بچے ہونے کا دعوی کررہے ہیں، کیوں کہ ان کے والدین نے نکاح کرلیا تھا۔ براہ کرم، اس پر روشنی ڈالیں۔,"<p>بسم الله الرحمن الرحيم</p><p> </p><p dir=""rtl"" style=""text-align: justify;"">
	Fatwa ID: 172-241/L=3/1436-U</p><p dir=""rtl"" style=""text-align: justify;"">
	وہ بچے شوہر ہی کے مانے جائیں گے۔ لقولہ علیہ السلام: ”الولد للفراش وللعاہر الحجر“ وہ بچے پڑوسی کے نہیں ہوں گے، نیز ان کا نکاح کرنا بھی باطل تھا کیونکہ کسی کی منکوحہ سے نکاح، طلاق اورعدت سے پہلے جائز نہیں، باطل ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56962,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56954,عدت کی حالت میں عورت سے نکاح کرنے والی كی پارٹی میں شركت,ایک مرتبہ کی بات ہے کہ میراایک دوست ایک شادی شدہ عورت سے محبت کرتا تھا ، لیکن اب اس کو اس کے شوہر نے طلاق دیدی اور بعد میں میرے دوست نے اس عورت سے کورٹ میں شادی بھی کرلی۔ میں جانتاہوں کہ عدت پوری ہونے سے پہلے نکاح کرنا حرام ہے کیوں کہ ابھی طلاق پوری نہیں ہوئی ہے، انہیں الگ رہناچاہئے مگر وہ دونوں میاں بیوی کی طرح رہ رہے ہیں جو کہ حرام ہے۔ اب میرا دوست ڈنر پارٹی (رات کا کھانا) کا انتظام کرنے جارہا ہے اور اس نے مجھے پارٹی میں شامل ہونے کی دعوت دی ہے، لیکن میں تذبذب میں ہوں، اور اللہ سے ڈر رہا ہوں۔ براہ کرم، بتائیں کہ کیا میں دعوت کو قبوکرتے ہوئے پارٹی میں شامل ہوجاؤں؟براہ کرم، شریعت کی روشنی میں بتائیں۔,"<p>بسم الله الرحمن الرحيم</p><p> Fatwa ID: 157-134/D=2/1436-U

عدت کی حالت میں عورت سے نکاح کرنا حرام ہے، یہ نکاح شرعاً صحیح نہیں ہوا، لہٰذا دونوں کا میاں بیوی کی طرح ایک ساتھ رہنا بھی حرام ہے، آپ اپنے دوست کو اس حقیقت سے آگاہ کردیں تاکہ وہ شریعت کے مطابق صحیح طور پر نکاح کرلے۔ ”کورٹ میرج“ کے ذریعہ بھی اکثر نکاح نہیں ہوتا لہٰذا جو نکاح کا جائز شرعی طریقہ ہے اس طریقہ سے نکاح کرے تاکہ دونوں کا ساتھ رہنا جائز ہوجائے۔
موجودہ حلت میں اس کے ڈنر میں آپ شرکت نہ کریں تاکہ اس کے عمل قبیح پر اظہار ناراضگی اور برأت ہوجائے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56954,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56948,جب میں ایک سال کا تھا تو میری خالہ نے مجھے ایک مرتبہ دودھ پلایاتھا، اس وقت میری والدہ مارکیٹ گئی تھیں،والدہ نے کہا کہ تم میرے لیے رو رہے تھے تو تم کو چپ کرنے کے لیے تمہاری خالہ نے ایک مرتبہ پندرہ منٹ تک دودھ پلایا تھا۔ سوال یہ ہے کہ کیا میرا نکاح اسی خالہ کی بیٹی کے ساتھ ہوسکتاہے؟براہ کرم، جواب دیں۔,جب میں ایک سال کا تھا تو میری خالہ نے مجھے ایک مرتبہ دودھ پلایاتھا، اس وقت میری والدہ مارکیٹ گئی تھیں،والدہ نے کہا کہ تم میرے لیے رو رہے تھے تو تم کو چپ کرنے کے لیے تمہاری خالہ نے ایک مرتبہ پندرہ منٹ تک دودھ پلایا تھا۔ سوال یہ ہے کہ کیا میرا نکاح اسی خالہ کی بیٹی کے ساتھ ہوسکتاہے؟براہ کرم، جواب دیں۔,"<p>بسم الله الرحمن الرحيم</p><p> Fatwa ID: 193-190/B=2/1436-U

آپ نے ایک سال کی عمر میں جب اپنی خالہ کا دودھ پیا تو خالہ آپ کی رضاعی ماں اوراس کی بیٹی آپ کی رضاعی بہن ہوگئی، جس طرح اپنی سگی بہن سے نکاح حرام ہے اسی طرح رضاعی بہن سے بھی نکاح حرام ہے، لہٰذا آپ کا نکاح آپ کی خالہ کی بیٹی کے ساتھ جائز نہیں ہے۔ حدیث میں آیا ہے: یحرم من الرضاعة ما یحرم من النسب۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56948,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56935,میں اپنے والد کا اکلوتا بیٹاہوں، میری ایک بہن ہے جو شادی شدہ ہے، میری امی کا 2006 میں انتقال ہوگیاہے، میری سگائی میری چچا کی بیٹی سے ہوئی تھی، میری امی کی وفات کے بعد میرے ابو نے ایک اور لڑکی سے میری سگائی کردی ، مگر میں نے نہیں مانا، اور اس کے بعد آٹھ سال ہوگئے ہیں، میرے ابو مجھ سے ناراض ہیں، مگر میں اپنے چچا کی بیٹی سے شادی کے لییضد پر اڑا ہوں؟ اس کے علاوہ میں نے والد صاحب کی کوئی بات نہیں ٹالی اور نہ ہی کوئی گستاخی کی ہے اورنہ ہی کبھی اونچی آواز میں بات کی ہے؟ بس والد صاحب اسی وجہ سے ناراض ہیں۔اسلامی رو سے مجھے کیا کرنا چاہئے؟ میری چچا کی بیٹی عالمہ ہے اور نمازی پرہیزگار ہے، ابو کی چچا سے کوئی ناراضگی تھی ، اس وجہ سے وہاں انکار کیا ہے رشتہ سے۔ براہ کرم، رہنمائی فرمائیں۔,میں اپنے والد کا اکلوتا بیٹاہوں، میری ایک بہن ہے جو شادی شدہ ہے، میری امی کا 2006 میں انتقال ہوگیاہے، میری سگائی میری چچا کی بیٹی سے ہوئی تھی، میری امی کی وفات کے بعد میرے ابو نے ایک اور لڑکی سے میری سگائی کردی ، مگر میں نے نہیں مانا، اور اس کے بعد آٹھ سال ہوگئے ہیں، میرے ابو مجھ سے ناراض ہیں، مگر میں اپنے چچا کی بیٹی سے شادی کے لییضد پر اڑا ہوں؟ اس کے علاوہ میں نے والد صاحب کی کوئی بات نہیں ٹالی اور نہ ہی کوئی گستاخی کی ہے اورنہ ہی کبھی اونچی آواز میں بات کی ہے؟ بس والد صاحب اسی وجہ سے ناراض ہیں۔اسلامی رو سے مجھے کیا کرنا چاہئے؟ میری چچا کی بیٹی عالمہ ہے اور نمازی پرہیزگار ہے، ابو کی چچا سے کوئی ناراضگی تھی ، اس وجہ سے وہاں انکار کیا ہے رشتہ سے۔ براہ کرم، رہنمائی فرمائیں۔,"<p>بسم الله الرحمن الرحيم</p><p> Fatwa ID: 156-124/D=3/1436-U

جو تفصیل آپ نے لکھی ہے اس میں آپ کا از خود نکاح کا اقدام کرنا مناسب نہیں ہے، لیکن والد صاحب کی کی ہوئی سگائی اگر ختم ہوچکی ہو تو گھر کے دوسرے سمجھ دار افراد کے ذریعہ آپ اپنا منشا والد صاحب تک پہنچوادیں والد اور چچا کی آپسی ناراضگی کا اثر لڑکوں کے ازدواجی رشتہ پر پڑنا مناسب نہیں ہے اور بالغ لڑکے کو اس کی مرضی کے خلاف رشتہ کرنے پر مجبور کرنا بھی مناسب نہیں ہے، والد صاحب کو ایسا نہیں کرنا چاہیے، گھر کے سمجھ دار لوگ والد صاحب سے اس طرح کی باتیں کرلیں اور یہ رشتہ ان شاء اللہ والد اور چچا کے تعلقات استوار ہونے کا ذریعہ بھی بنے گا، صل من قطعتک واعف عمن ظلمک حدیث میں فرمایا گیا ہے، یعنی جو رشتہ توڑے اس سے رشتہ جوڑنے کی بات کرو، اورجو تم پر ظلم کرے اس کو معاف کردو۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56935,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56884,نکاح اور ولیمہ کرنے کا سنت طریقہ کیا ہے؟ مطلب یہ کہ وقت، دن اور جگہ․․․․ یہ ساری چیزیں کب اور کس وقت کرنا سنت ہے؟,میرا سوال یہ ہے کہ نکاح اور ولیمہ کرنے کا سنت طریقہ کیا ہے؟ مطلب یہ کہ وقت، دن اور جگہ․․․․ یہ ساری چیزیں کب اور کس وقت کرنا سنت ہے؟,"<p>بسم الله الرحمن الرحيم</p><p> Fatwa ID: 301-290/L=3/1436-U

نکاح کے بارے میں قرآن، احادیث اور فقہی عبارات مطلق ہیں کسی متعین دن اور تاریخ، ماہ کی تخصیص نہیں، ہردن ہررات ہرماہ اور تاریخ میں نکاح کئے جاسکتے ہیں، البتہ جمعرات اور پیر کے دن کی فضیلت ہے، اور نکاح مسجد میں کرنا مستحب ہے، نکاح میں خلاف شرع امور اور رسم ورواج کی پابندی سے احتراز ضروری ہے، احادیث میں ولیمہ کے تعلق سے خصوصی تاکید آئی ہے، ولیمہ زوجین کی ملاقات کے بعد اس دن یا اس سے اگلے یا اس کے بعد والے دن تک کرنا مسنون ہے، مزید تفصیل کے لیے آپ مسنون شادی یا اسلامی شادی کا مطالعہ کریں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56884,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56811,میرے چھوٹے بھائی کو بچپن میں میری ممانی نے دودھ پلایا تھا، اب ان کی لڑکی سے میری شادی کی بات چل رہی ہے، کیا شریعت میں یہ رشتہ درست ہے؟ براہ کرم، جواب دیں۔,میرے چھوٹے بھائی کو بچپن میں میری ممانی نے دودھ پلایا تھا، اب ان کی لڑکی سے میری شادی کی بات چل رہی ہے، کیا شریعت میں یہ رشتہ درست ہے؟ براہ کرم، جواب دیں۔,"<p>بسم الله الرحمن الرحيم</p><p> Fatwa ID: 87-88/N=2/1436-U

اگر آپ نے اپنی ممانی کا دودھ نہیں پیا ہے، صرف آپ کے بھائی نے پیا ہے تو آپ کا ممانی کی لڑکی سے نکاح جائز ہے، وتحل أخت أخیہ رضاعاً کذا في التنویر مع الدر والرد ۴:۴۱۰ ط مکتبہ زکریا دیوبند۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56811,deoband,معاشرت,نکاح
30-Aug-2020,https://darulifta-deoband.com/home/ur/nikah-marriage/56796,ایک شخص نے اپنی سگی خالہ سے نکاح کرلیا اور اس کی خالہ نے بھی قبول کرلیا ، اب ان کے دو بچے ہیں۔ ان کے نکاح اور اس کے بچوں کے لیے کیا شریعت کے قانون لاگو ہوتے ہیں ؟کیاان دونوں کا نکاح درست ہے اور اور ان کا بچہ مسلمان ہے؟,ایک شخص نے اپنی سگی خالہ سے نکاح کرلیا اور اس کی خالہ نے بھی قبول کرلیا ، اب ان کے دو بچے ہیں۔ ان کے نکاح اور اس کے بچوں کے لیے کیا شریعت کے قانون لاگو ہوتے ہیں ؟کیاان دونوں کا نکاح درست ہے اور اور ان کا بچہ مسلمان ہے؟,"<p>بسم الله الرحمن الرحيم</p><p> Fatwa ID: 129-126/B=2/1436-U

مذہب اسلام میں سگی خالہ سے نکاح کرنا حرام ہے، قرآن پاک میں ہے: ”حُرِّمَتْ عَلَیْکُمْ اُمَّہَاتُکُمْ وَبَنَاتُکُمْ وَاَخَوَاتُکُمْ وَعَمَّاتُکُمْ وَخَالَاتُکُمْ․․․الخ “ جس شخص نے اپنی خالہ سے نکاح کیا اور اس کو بیوی بناکر رکھا بہت بڑا گناہ کیا، اس کو فوراً علیحدگی اختیار کرلینی چاہیے، جو دو بچے ہوئے ہیں وہ دونوں اسی شخص کے بچے ہیں اور ہ دونوں مسلمان ہیں، جس طرح اور مسلمانوں کے ساتھ ہمدردی واخلاق سے پیش آیا جاتا ہے اسی طرح ان دونوں بچوں کے ساتھ بھی معاملہ کیا جائے گا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56796,deoband,معاشرت,نکاح
31-Aug-2020,https://darulifta-deoband.com/home/ur/nikah-marriage/56750,دو گواہوں كے سامنے شرعی نكاح,میری بہن جس کی عمر بیس سال ہے، نے اپنی مرضی سے ایک مسلمان لڑکے سے ہمیں بنا بتائے دو سال پہلے نکاح کرلیا تھا، اس نکاح میں لڑکی والوں یعنی ہماری طرف سے کوئی بھی شریک نہیں تھا، لڑکے کے دوست ہی اس نکاح میں شامل ہوئے تھے ،نکاح کے بعد میری بہن ہماری ساتھ ہی رہ رہی تھی، دونوں میں جسمانی تعلق بھی قائم ہوچکے ہیں، اب لڑکے کے بارے میں پتا چلا ہے کہ اس نے ایک اور شادی کرلی ہے ، اور اس لڑکے کا چال چلن بھی ٹھیک نہیں ہے ، اس کاکئی اور لڑکیوں سے بھی تعلق ہے، ان حالات کو دیکھ کر میری بہن اب اس لڑکے سے طلاق چاہتی ہے، وہ لڑکا طلاق دینے سے انکار کررہا ہے۔ اب میری بہن کو کیا کرنا چاہئے ؟ کیا یہ نکاح جائز ہے اور جائز ہے تو طلاق کی کیا شکل ہے؟براہ کرم، قرآن وحدیث کی روشنی میں تفصیل سے جواب دیں۔,"<p>بسم الله الرحمن الرحيم</p><p> Fatwa ID: 160-157/B=2/1436-U

جب آپ کی بہن نے اپنے نکاح کی اجازت دی اور دو گواہوں کے سامنے شرعی طریقہ پر نکاح ہوا اور بعد میں جسمانی تعلق بھی قائم رہے تو یہ نکاح شرعاً صحیح ہوگیا، اب شوہر کے چال چلن صحیح نہ ہونے کی وجہ سے لڑکی وہاں جانا نہیں چاہتی ہے تو پنچائت میں لڑکے کو بلاکر اس سے طلاق لے سکتے ہیں، اگر وہ طلاق نہیں دیتا ہے تو آپ اس معاملہ کو اپنے یہاں شرعی پنچایت میں پیش کریں، وہ لوگ میاں بیوی سے اور گواہوں سے بیانات لے کر جو فیصلہ کریں اس پر عمل درآمد کریں۔
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56750,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56728,مجھے یہ پوچھنا ہے کہ میرے شوہر دوسری شادی کرنا چاہتے ہیں ، وہ میرے حقوق ادا کررہے ہیں اور مجھے یہ بھی پتا ہے کہ وہ دوسری شادی کے بعد بھی میرے حقوق ادا کریں گے ، لیکن میں راضی نہیں ہوں ، پھر بھی تو کیاان کو میری اجازت کی ضرورت ہے ؟اور کیا وہ میری اجازت کے بغیر بھی دوسری شادی کرسکتے ہیں؟ اور کیا ان کو شادی سے پہلے یہ بتانا چاہئے تھا؟ اور دوسرا یہ بھی بتائیں کہ دوسری شادی کے فائدے اور نقصانات کیا ہیں؟ براہ کرم، قرآن وحدیث کی روشنی میں جواب دیں۔,مجھے یہ پوچھنا ہے کہ میرے شوہر دوسری شادی کرنا چاہتے ہیں ، وہ میرے حقوق ادا کررہے ہیں اور مجھے یہ بھی پتا ہے کہ وہ دوسری شادی کے بعد بھی میرے حقوق ادا کریں گے ، لیکن میں راضی نہیں ہوں ، پھر بھی تو کیاان کو میری اجازت کی ضرورت ہے ؟اور کیا وہ میری اجازت کے بغیر بھی دوسری شادی کرسکتے ہیں؟ اور کیا ان کو شادی سے پہلے یہ بتانا چاہئے تھا؟ اور دوسرا یہ بھی بتائیں کہ دوسری شادی کے فائدے اور نقصانات کیا ہیں؟ براہ کرم، قرآن وحدیث کی روشنی میں جواب دیں۔,"<p>بسم الله الرحمن الرحيم</p><p> Fatwa ID: 81-47/Sn=2/1436-U

(۱) اگر آپ کے شوہر کو اپنے اوپر یہ اعتماد ہے کہ دوسری شادی کرنے کے بعد آپ کے درمیان اور نئی بیوی کے درمیان عدل (برابری) کرلیں گے تو ان کے لیے آپ کو بتائے بغیر بھی شرعاً نکاح کرنا صحیح ہے، ایسی صورت میں آپ کو بھی اعتراض نہ کرنا چاہیے: ”في البزازیة: لہ امرأة أو جاریة فأراد أن یتزوج أخری، فقالت اقتل نفسي، لہ أن یأخذ ولا یمتنع؛ لأنہ مشروع قال اللہ تعالیٰ: لِمَ تُحَرِّمُ مَا اَحَلَّ اللّٰہُ لَکَ تَبْتَغِیْ مَرْضَاةَ اَزْوَاجِکَ وَاللّٰہُ غَفُوْرٌ رَحِیْمٌ“ (الفتاوی البزازیة علی الہندیة، نوع آخر: مباشرة النکاح في المساجد مستحب ۴/۱۵۵، ط: زکریا)
(۲) عورت ہروقت ہمبستری کے قابل نہیں ہوتی،اسے لازمی طور پر ایک مہینے میں کچھ دن ایسے آتے ہیں جن میں مرد کے لیے عورت کے ساتھ ہمبستری کرنا شرعاً جائز نہیں ہوتا، اس طرح حمل کے ایام میں بھی عورت اور جنین (بچہ) کی صحت کے لیے ضروری ہوتا ہے کہ شوہر کے ساتھ ہمبستر نہ ہو خصوصاً چار مہینے سے پہلے اور ساتویں مہینے کے بعد، نیز وضع حمل کے بعد بھی کچھ مدت تک عورت کو مرد کی صحبت سے پرہیز کرنا لازمی ہے، اب ان اوقات میں عورتوں کے لیے تو یہ قدرتی موانع واقع ہوجاتے ہیں، مگر خاوند کے لیے کوئی امر مانع نہیں ہوتا، اب اگر کسی مرد کو شہوت کا غلبہ ان اوقات میں ہو تو سوائے تعدد (دوسری بیویوں کے) اس کا کوئی علاج نہیں ہے، نیز کبھی عورت بیمار ہوتی ہے یا بانجھ ہوتی ہے جب کہ مرد کو اولاد کی بڑی خواہش ہوتی ہے تو اس کا حل بھی تعدد ازدواج میں ہی ہے، اس کے علاوہ تعدد ازدواج کی بے شمار مصلحتیں اور فوائد ہیں؛ البتہ حتی الامکان مرد کو چاہیے کہ ایک سے زائد نکاح سے پرہیز کرے خصوصاً ایسے علاقوں میں جہاں تعدد ازدواج کا زیادہ رواج نہیں ہے؛ اس لیے ایک سے زیادہ نکاح کرنے میں بسا اوقات زندگی کا سکون چھن جاتا ہے، دو سوکنوں کے ساتھ گھر بسانا اور ان کے ساتھ نباہ کرنا بہت مشکل کام ہے، حضرت مولانا اشرف علی تھانوی رحمہ اللہ فرماتے ہیں: ”موجودہ حالات میں بغیر سخت مجبوری کے دوسرا نکاح ہرگز نہ کرنا چاہیے“ (اسلامی شادی، ص:۲۵۵) ایک دوسری جگہ لکھتے ہیں: ”دو بیویوں میں نباہ حکومت کرنے سے زیادہ مشکل ہے“ (حوالہ سابق، ص:۲۵۳) اس کی مزید تفصیل کے لیے ”اسلامی شادی“ از حضرت تھانوی رحمہ اللہ اور ”احکام اسلام عقل کی نظر میں“ کا مطالعہ بہت ہوگا۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56728,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56675,بیوی كے ہاتھوں سے مشت زنی,ہم شادی شدہ ہیں اور ہمارا یک بچہ ہے، مباشرت کے دوران میری بیوی ہمیشہ درد اور دقت کی شکایت کرتی رہتی ہے، ہم نے اپنی شادی کے تقریبا چودہ مہینے بعد پہلی مرتبہ مباشرت کی تھی، اب بیٹے کی ولادت کے بعد (شادی کے پانچ سال بعد ) سے ہم نے تقریبا ًایک سال سے زیادہ مدت سے مباشرت نہیں کی ہے، (اس میں حمل کی مدت بھی شامل ہے)، اس لیے گذشتہ ایک سال سے میری بیوی اپنے ہاتھ سے مجھے مشت زنی کراتی ہے اور میں اپنے ہاتھ سے اس میں اس کی مدت کرتاہوں۔ براہ کرم، بتائیں کہ کیا اسلام میں کہ جائز ہے؟ اگر نہیں تو بتائیں کہ ہم کیا کریں؟,"<p>بسم الله الرحمن الرحيم</p><p> Fatwa ID: 159-156/B=3/1436-U

بیوی کے ذریعہ مشت زنی کرانا بہت بڑا گناہ ہے،اسے بند کیجیے، اگر بیوی کو ہمبستری کے وقت در ہوتا ہے تو اس کا اپنے یہاں کسی اچھے تجربہ کار حکیم یا ڈاکٹر سے علاج کرائیے، جب بیوی صحیح ہوجائے تو پھر بیوی کے ساتھ ہمبستری کرکے اپنی خواہش نفسانی کو پورا کریں۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56675,deoband,معاشرت,نکاح
01-Sep-2020,https://darulifta-deoband.com/home/ur/nikah-marriage/56660,چھوٹی بیٹی کی شادی میں کب تک تاخیر کرسکتے ہیں(مناسب رشتہ کے انتظار میں)اگر بڑی بیٹی کے لیے کوئی مناسب رشتہ نہیں آرہا ہو؟ براہ کرم، قرآن وحدیث کی روشنی میں جوا ب دیں۔,چھوٹی بیٹی کی شادی میں کب تک تاخیر کرسکتے ہیں(مناسب رشتہ کے انتظار میں)اگر بڑی بیٹی کے لیے کوئی مناسب رشتہ نہیں آرہا ہو؟ براہ کرم، قرآن وحدیث کی روشنی میں جوا ب دیں۔,"<p>بسم الله الرحمن الرحيم</p><p> Fatwa ID: 84-53/D=1/1436-U

حدیث میں ہے کہ تین چیزوں کو موٴخر نہیں کرنا چاہیے، ان میں سے ایک یہ ہے کہ لڑکی کاجب کفو (مناسب رشتہ) مل جائے تو جلد از جلد نکاح کردینا چاہیے، اسی طرح دوسری حدیث میں ہے کہ جب تمھاری بیٹی کے لیے کسی ایسی جگہ سے رشتہ آئے جس کے دین واخلاق سے تم مطمئن ہو تو اس کا نکاح (جلد سے جلد) کردو اگر ایسا نہیں کرو گے تو روئے زمین پر بڑا فساد وفتنہ رونما ہوگا۔ 
ان حدیثوں کی روشنی میں واضح ہوا کہ بڑی بیٹی کا رشتہ نہ آنے کی صورت میں چھوٹی بیٹی کی شادی میں (جب کہ اس کے لیے مناسب رشتہ آئے) تاخیر نہیں کرنی چاہیے اور بالکل تعلیق کردینا کہ جب تک بڑی کا رشتہ نہ ہوگا چھوٹی کا نہیں کریں گے نامناسب اور برا ہے کیونکہ ہرایک کے حقوق الگ الگ واجب ہیں کسی کی وجہ سے دوسرے کی حق تلفی جائز نہیں۔ لیکن اکر چھوٹی بیٹی کے رشتے اور بھی آتے رہیں گے اس کی امید ہو تو بڑی بیٹی کی دلجوئی کے لیے اور گھٹن وتکلیف سے بچانے کی معمولی تاخیر کردی جائے (جس سے رشتہ فوت ہونے کا اندیشہ نہ ہو)تو اس کی گنجائش ہے۔ اس بات کا تعلق خانگی احوال سے ہے، استشارہ اور استخارہ کے ساتھ عمل کیا جائے۔ 
</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",56660,deoband,معاشرت,نکاح
