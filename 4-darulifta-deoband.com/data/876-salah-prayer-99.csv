issued_at,link,title,question,answer,fatwa_number,dar_ul_ifta,category_level_1,category_level_2
01-Sep-2020,https://darulifta-deoband.com/home/ur/salah-prayer/151354,منافق کے پیچھے نماز پڑھنے کا کیا حکم ہے ؟,کیا کہتے ہیں کہ منافق کے پیچھے نماز پڑھنے کا کیا حکم ہے ؟نیز منافق کی اپنی نماز کے بارے میں کیا حکم ہے ؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>921-916<span dir=""LTR"">/N=</span>9/1438</p><p dir=""RTL"" style=""text-align: justify;"">
	منافق اعتقادی کافر ہوتا ہے، اس کے پیچھے بالکل نماز نہیں ہوتی؛ لیکن دور نبوت کے بعد کسی کے متعلق منافق اعتقادی ( کافر)ہونے کا حکم نہیں لگایا جاسکتا، اور اگر اس کے کفر پر دلیل قائم ہو تو وہ کافر، زندیق یا مرتد ہوگا۔ اور منافق عملی اگر امور فسقیہ کا ارتکاب کرتا ہے اور اس کا فسق ظاہر ہے تو وہ بہ حکم فاسق ہے،اور مفتی بہ قول کے مطابق فاسق کے پیچھے نماز مکروہ تحریمی ہوتی ہے جیسا کہ دوسرے فتوے (۹۲۰/ن،۹۳۸/ن، ۱۴۳۸ھ)میں تحریر کیا گیا۔</p><p dir=""RTL"" style=""text-align: justify;"">
	(۲): اگر منافق منافق اعتقادی ہو تو اس کی نماز کا حکم کافر کی طرح ہے، اور گر منافق عملی ہو اور اس کا فسق ظاہر ہو تو اس کا حکم فاسق کی طرح ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151354,deoband,عبادات,صلاة
01-Sep-2020,https://darulifta-deoband.com/home/ur/salah-prayer/151348,جگہ كی تنگی كی وجہ سے سڑک پر نماز پڑھنا,سڑک کے کنارے جو مسجدیں ہیں ان میں جمعہ کے روز سڑک پر نماز نماز ادا کرتے ہیں جس سے عام لوگوں کی آمد و رفت میں دقتیں پیش آتی ہیں۔ اسلام بھی اس کی اجازت نہیں دیتا کہ کسی ایسی جگہ پر نماز ادا کی جائے کہ جس سے دوسرے لوگوں کو تکلیف ہو۔ اس کا کیا حل ہے؟ کیا ایک مسجد میں نمازیوں کو کنٹرول کرنے کے لیے دو مرتبہ نماز ادا کی جاسکتی ہے؟ اس کے لیے کیا حکم ہے؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>1045-1060<span dir=""LTR"">/M=</span>9/1438</p><p dir=""RTL"" style=""text-align: justify;"">
	مسجد اگر نمازیوں کے لیے تنگ پڑجاتی ہے تو اس کی توسیع کی جاسکتی ہے، اگر نیچے شمال، جنوب، مشر ق ومغرب کسی جہت میں توسیع ممکن ہو تو ٹھیک ہے ورنہ اوپر کی منزل میں اضافہ کیا جاسکتا ہے، اگر نیچے توسیع یا اوپری منزل میں اضافے کے باوجود بھی جگہ کی تنگی کا مسئلہ برقرار رہے تو حسب ضرورت نئی مسجد مناسب فاصلے پر بنائی جاسکتی ہے اور جواز جمعہ کے لیے مسجدیت شرط نہیں ہے کسی کشادہ جگہ یا ہال میں بھی جمعہ قائم کیا جاسکتا ہے بشرطیکہ اس علاقے میں جوازِ جمعہ کی شرطیں پائی جاتی ہوں اور ایک مسجد میں دوسری جماعت (جماعت ثانیہ) مکروہ ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151348,deoband,عبادات,صلاة
01-Sep-2020,https://darulifta-deoband.com/home/ur/salah-prayer/151337,مماتی کے پیچھے اقتداء درست ہے یا نہیں؟,مماتی کے پیچھے اقتداء درست ہے یا نہیں؟وجہ ذکر کرکے ممنون فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>1205-1168<span dir=""LTR"">/L=</span>9/1438</p><p dir=""RTL"">
	قبروں میں انبیا کا حیات ہونا تواتر ادلہ سے ثابت ہے، حیات النبی صلی اللہ علیہ وسلم کا بلا تاویل انکار کرنے والا بدعتی ہے، ایسے شخص کی اقتدا میں نماز مکروہ ہوگی۔ قال السیوطی: حیاة النبي صلی اللہ علیہ وسلم في قبرہ ھو وسائر الأنبیاء معلومة عندنا علما قطعیا لما قام عندنا من الأدلة في ذلک وتواترت بہ الأخبار(الحاوي للفتاوی: ۲/۱۴۷)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151337,deoband,عبادات,صلاة
01-Sep-2020,https://darulifta-deoband.com/home/ur/salah-prayer/151332,بریلویوں اور غیر مقلدوں کے پیچھے نماز پڑھنے كا حكم؟,الحمد للہ، اللہ پاک نے تبلیغ میں چار ماہ لگانے کی توفیق دی۔ روزانہ کے پانچ اعمال میں سے ایک اپنے محلے اور بیرونی محلے کا گشت بھی ہے ۔ ایسے میں ہمارے یہاں مساجد کو آباد کرنے کے لیے ترغیب چلتی ہے کہ ایسی مسجد جس میں تبلیغی اعمال کی اجازت نہ دی جائے تو وہاں جاکر عصر کی نماز پڑھ لیں اور مقامی احباب سے اختلاط کریں۔ اور انہیں گشت کے لیے تیار کریں اور ان کے محلے میں لوگوں سے ملاقات کریں اور با جماعت نماز اور اللہ کے راستے میں نکلنے کے لیے تیار کریں۔ اور نماز بھی ادھر ہی پڑھیں۔ اکثر مساجد بریلویوں کی ہوتی ہیں۔ وہاں نماز پڑھنے کو دل بھی نہیں کرتا مگر ترغیب چلتی ہے کہ تبلیغ والوں کی ہر جگہ نماز ہو جاتی ہے ۔ ہم نے امت کو جوڑنا ہے ، اگر وہاں نماز نہ پڑھیں تو لوگ اعتراض کرتے ہیں اور ہماری مسجد میں اعمال کے لیے نہیں آتے ، تو ہم کیا کریں کہ مسجد میں اعمال شروع ہو ئیں ۔ اور چلہ چار ماہ کے دوران بھی ہم بریلویوں کے پیچھے بہت سی نمازیں پڑھتے ہیں۔ ان کا کیا ہو گا؟ اس میں غیر مقلدوں کی بھی مساجد ہوتی ہیں۔ میں تو بس نماز کی نیت کرتا ہوں جیسے اپنے امام کے پیچھے کرتا ہوں۔ از راہِ کرم شریعتِ مطہرہ کی روشنی میں راہنمائی فرمائی ۔ میں اللہ پاک کا شکر ادا کرتا ہوں کہ اللہ پاک نے علمائے دیو بند عطا فرمائی ہیں۔ اور میں چاہتا ہوں ہر کوئی علمائے دیوبند کی پیروی کرے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa ID: 960-934/B=9/1438</span></p><p dir=""RTL"">
	ویسے تو بریلویوں اور غیر مقلدوں کے پیچھے نماز پڑھنے سے نماز مکروہ ہوتی ہے۔ لہٰذا آپ ان لوگوں کی اصلاح کرنے اور ان میں دین کی صحیح باتیں پیش کرنے ان کی مسجد میں جاتے اور نماز پڑھتے ہیں تو اس میں کوئی حرج نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151332,deoband,عبادات,صلاة
01-Sep-2020,https://darulifta-deoband.com/home/ur/salah-prayer/151323,غلط فتوے کی وجہ سے قصر کرلیا گیا تو کیا وہ نمازیں واجب الاعادہ ہوں گی؟,اگر کوئی مفتی غلط فتوی دے مثلا فاصلہ شرعی سفر کا نہیں تھا صر ف 10 کیلو مٹر تھا، اور مفتی نے فتوی دیا کہ یہ سفر ہے ، کیا یہ نمازیں واجب الاعادہ ہیں؟ براہ کرم، جواب مستند د لائل کے ساتھ دیں ۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>919-836<span dir=""LTR"">/B=</span>8/1438</p><p dir=""RTL"" style=""text-align: justify;"">
	77.25 (سوا ستہتر) کلومیٹر یا اس سے زیادہ مسافت کا سفر کرنے کے ارادے سے جب آدمی اپنے گھر سے نکلتا ہے تو وہ شرعی مسافر ہوتا ہے، اگر کسی نے دس کلومیٹر کی مسافت پر مسافر شرعی ہونے کا فتوی دیدیا تو وہ قابل التفات اور معتبر نہ ہوگا، اگر نماز قصر کرلی ہے تو دوبارہ نماز کا اعادہ کرے، یعنی پوری نماز پڑھے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151323,deoband,عبادات,صلاة
01-Sep-2020,https://darulifta-deoband.com/home/ur/salah-prayer/151290,اگر کوئی شخص کبھی کبھار سنت موٴکدہ نہ پڑھے تو کیا وہ گنہگار ہوگا؟,اگر کوئی شخص کبھی کبھار سنت موٴکدہ نہ پڑھے تو کیا وہ گنہگار ہوگا؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 1196-1164/L=10/1438</span></p><p dir=""RTL"">
	کبھی کبھار سنت موٴکدہ نہ پڑھنے سے آدمی گنہ گار نہ ہوگا ومقتضاہ أن ترک السنة الموٴکدة مکروہ تحریمًا لجعلہ قریبًا من الحرام، والمراد بہا سنن الہُدی کالجماعة والأذان والإقامة، فإن تارکہا مضلل ملوم کما في التحریر والمراد الترک علی وجہ الإصرار بلا عذر․ (شامي: ۹/ ۴۸۷، ط: زکریا دیوبند)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151290,deoband,عبادات,صلاة
01-Sep-2020,https://darulifta-deoband.com/home/ur/salah-prayer/151198,تنہا فرض پڑھنے والا اقامت كہے گا یا نہیں؟,(۱) اگر میں نے آفس میں کم وقت کی وجہ سے ظہر سے پہلے ظہر کی سنت موٴکدہ خاص طورپر چاررکعت نہیں پڑھی تو عصر کی فرض سے پہلے کب اس کو پڑھ سکتاہوں؟نیز اس سنت موٴکدہ کی نیت کیا ہوگی؟ کیا یہ نیت کروں؟”میں ظہر کی فرض نماز سے پہلے کی ظہر کی چار رکعت سنت موٴکدہ پڑھتا ہوں‘؟ اسی طرح جمعہ کے بعد کیا میں یہ نیت کروں؟” میں جمعہ کے بعد کی چار رکعت سنت ادا کرتاہوں“کیا”فرض نماز سے پہلے اور بعد کے“کہنے کی ضرورت ہے؟ (۲)جب میں سنت یا فرض نماز تنہا پڑھوں تو کیا قرأت میں ترتیب سے سورة پڑھنا اور رکعت کے لمبی و چھوٹی ہونے کا خیال رکھنا ضروری ہے؟جیسے پہلی رکعت میں کوئی بڑی سورة پڑھ لی اور پھر دوسری رکعت میں کوئی چھوٹی سورة ؟اور پھر سورة کی ترتیب جیسے پہلی رکعت میں سورة فیل اور دوسری رکعت میں سورة کوثر ؟ یا کیامیں پہلی رکعت میں سوة کوثر اور دوسری رکعت میں سورة کافرون پڑھ سکتاہوں جس میں بہت زیادہ آیتیں ہیں؟ (۳) اگر میں تنہا فرض نماز پڑھ رہاہوں تو کیا میں خود سے اقامت کہوں یا نہیں؟ (۴) سنت نماز یا تنہا فرض نماز پڑھتے ہوئے اگر ہم سورة فاتحہ پڑھیں پھر کوئی سورة ملائیں اور رکوع میں چلے جائیں ، مگر رکوع میں جانے سے پہلے خیال آئے کہ میں نے سورة مکمل نہیں کی تھی تو کیا رکوع سے واپس قیام میں آنا چاہئے سورة کو مکمل کرنے کے لیے؟ یا رکوع مکمل کرلوں اور پھر سجدہ کرلوں؟رکوع میں جانے سے فوراً پہلے اگر ہم قیام کے لیے دو بارہ کھڑے ہوجائیں ،سورة کو مکمل کریں اور دوبارہ رکوع کریں تو کیا سجدہ سہو کرنا چاہئے یا نہیں؟کیوں کہ اس کی وجہ سے دو رکوع ہوئے؟یا نماز دہرانی ہوگی؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: 932-1007/M=8/1438</span></p><p dir=""RTL"" style=""text-align: justify;"">
	اگر وقت تنگ ہونے کی وجہ سے ظہر سے پہلے کی چار رکعت سنت موکدہ نہیں پڑھ سکے صرف فرض پڑھتے ہی ظہر کا وقت ختم ہوگیا تو ظہر سے پہلی والی چار رکعت عصر کے وقت میں پڑھنے کی ضرورت نہیں، سنتوں کی مستقل قضا نہیں ہے، اس لیے کہ وقت گزرجانے کے بعد وقتیہ سنت کی حیثیت نفل کی ہوجاتی ہے، اس لیے اس کی قضاء نہیں، ہاں اگر ظہر کی جماعت میں شریک ہونے کی وجہ سے چار رکعت سنت قبلیہ ادا نہیں کرسکے تو ظہر کی فرض نماز کے بعد اسے ادا کرسکتے ہیں کیوں کہ وقت باقی ہے یہی حکم جمعہ سے پہلے والی چار رکعت سنت کا ہے، اور اس وقت نیت اس طرح کریں گے کہ ظہر سے پہلے کی چار رکعت سنت ادا کرتا ہوں یا جمعہ سے پہلے کی چار رکعت سنت ادا کرتا ہوں اور بعد والی سنت کی ادائیگی میں لفظ بعد کہنے کی ضرورت نہیں۔</p><p dir=""RTL"" style=""text-align: justify;"">
	(۲) جی ہاں نماز چاہے فرض ہو یا سنت، قراء ت میں سورتوں کی ترتیب کا خیال رکھتے ہوئے پڑھنا سنت ہے، قصدا خلاف ترتیب پڑھنا مکروہ ہے اور پہلی رکعت میں قراء ت کو طویل کرنا اور دوسری میں اس سے مختصر کرنا مستحب ہے۔</p><p dir=""RTL"" style=""text-align: justify;"">
	(۳) اقامت کے ساتھ پڑھنا اولیٰ ہے اور بلا اقامت بھی جائز ہے، فإن صلی في بیتہ في المصر یصلي بأذان وإقامة لیکون الأداء علی ہیئة الجماعت وإن ترکہا جاز۔ (ہدایہ)</p><p dir=""RTL"" style=""text-align: justify;"">
	(۴) سورہ کو مکمل کرنے کے لیے رکوع سے قیام کی طرف لوٹنا صحیح نہیں، اگر اتنی مقدار میں قراء ت کرلی ہے جس سے نماز جائز ہوجاتی ہے تو وہی کافی ہے سورہ مکمل کرنا ضروری نہیں اور اگر سورہ کی تکمیل کیے بغیر جس سے رکوع میں چلے گئے تو اس سے سجدہ سہو واجب نہیں ہوتا اور اگر رکوع میں جانے سے پہلے قیام ہی میں یا قیام سے جھکتے ہوئے فوراً یاد آجائے کہ ابھی سورہ کی تکمیل نہیں ہوئی ہے اور آپ بلا تاخیر کھڑے ہوکر سورہ مکمل کرلیتے ہیں پھر رکوع کرتے ہیں تو اس صورت میں بھی سجدہٴ سہو لازم نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151198,deoband,عبادات,صلاة
01-Sep-2020,https://darulifta-deoband.com/home/ur/salah-prayer/151193,امام عجمی ہے جو کہ باشرع ہے لیکن اس کی قرآت صحیح نہیں ہے,میں سعودی عرب میں رہتاہوں۔ اور میرے نزدیک دو مساجد ہیں ایک میں امام عجمی ہے جو کہ باشرع ہے لیکن اس کی قرآت صحیح نہیں ہے یعنی الفاظ کی ادائیگی صحیح نہیں کرسکتے ۔ جبکہ دوسرے مسجد کاامام عربی ہے قرآت اچھی ہے لیکن اس کی داڑھی شریعت کے مطابق نہیں ہے یعنی ہلکی سی ہے ۔ اب اس حالت میں ہمیں کیا کرنا چاہیئے ۔ رہنمائی فرمائیں ۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>899-849<span dir=""LTR"">/B=</span>8/1438</p><p dir=""RTL"" style=""text-align: justify;"">
	اگر عجمی امام اپنی قراء ة میں لحن جلی نہیں کرتا ہے اور وہ باشرع ہے تو اس عجمی امام کے پیچھے نماز پڑھتے رہیں۔ ایسا شخص جو ایک مشت سے کم ڈاڑھی رکھتا ہے چونکہ وہ شرعاً فاسق ہے اور فاسق کے پیچھے نماز مکروہ تحریمی ہوجاتی ہے، حدیث میں آیا ہے ولا یوٴم فاجرٌ مومنًا (ابن ماجہ)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151193,deoband,عبادات,صلاة
01-Sep-2020,https://darulifta-deoband.com/home/ur/salah-prayer/151046,صلاة التوبہ کا کیا طریقہ ہے؟,میرا سوال یہ ہے کہ صلاة التوبہ کا کیا طریقہ ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 978-783/sn=8/1438</span></p><p dir=""RTL"" style=""text-align: justify;"">
	اگر کسی سے کوئی گناہ صادر ہوجائے تو اسے چاہیے کہ اچھی طرح وضو کرکے دو رکعت نفل بہ نیت توبہ پڑھے، اس کے بعد اپنے گناہوں کی معافی اللہ سبحانہ وتعالیٰ سے چاہے اور آئندہ گناہ نہ کرنے کا پختہ ارادہ کرے، بس یہی ”صلاة التوبہ“ ہے۔ ما من عبد یذنب ذنباً فیحسن الطہور ثم یقوم فیصلي رکعتین ثم یستغفر اللہ إلا غفر اللہ لہ الحدیث (أبوداود، رقم: ۱۵۲۱، باب فی الاستغفار)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151046,deoband,عبادات,صلاة
01-Sep-2020,https://darulifta-deoband.com/home/ur/salah-prayer/151008,كتني دير خاموش رہنے سے سجدہ سہو واجب ہوجاتا ہے؟,کیاقیام یا رکوع یا سجدہ یا قومہ یا جلسہ میں تین مرتبہ سبحان ربی الاعلیٰ کے بقدر خاموش رہنے سے سجدہ سہو واجب ہوجاتا ہے اور کن چیزوں سے سجدہ سہو واجب ہوتا ہے ، برائے کرم جواب جلد مرحمت فرمائیں۔ عین نوازش ہو گی۔,"<p>بسم الله الرحمن الرحيم</p><p> </p><p dir=""rtl"" style=""text-align: justify;"">
	Fatwa: 793-845/sd=9/1438<br>
	<br>
	قیام، رکوع، قومہ یا جلسہ وغیرہ میں ایک رکن ( تین تسبیح ) کے بقدر خاموش رہنے سے سجدہ سہو واجب ہوجاتا ہے۔<br>
	قلت؛ والحاصل أنہ اختلف فی التفکر الموجب للسہو، فقیل ما لزم منہ تأخیر الواجب أو الرکن عن محلہ بأن قطع الاشتغال بالرکن أو الواجب قدر أداء رکن وہو الأصح۔ ( الدر المختار مع رد المحتار :۹۴/۲، باب سجود السہو)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",151008,deoband,عبادات,صلاة
01-Sep-2020,https://darulifta-deoband.com/home/ur/salah-prayer/150995,کیا میں فرض نماز کے پہلے اور بعد میں سنت و نوافل کے بجائے قضا نماز پڑھ سکتا ہوں؟,میری بہت ساری فرض نماز باقی ہے ، کیا میں فرض نماز کے پہلے اور بعد میں سنت و نوافل کے بجائے قضا نماز پڑھ سکتا ہوں؟ کیا ایسا کرنے سے قضا اور نوافل دونوں ادا ہو جائیں گے ؟,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>790-826<span dir=""LTR"">/sd=</span>9/1438</p><p dir=""RTL"" style=""text-align: justify;"">
	قضاء کی وجہ سے سنن موکدہ کو ترک نہیں کرنا چاہیے، ہاں نوافل پر قضاء نمازوں کو مقدم کرنا چاہیے، نوافل کے وقت میں قضاء پڑھنے سے ان شاء اللہ نوافل کا بھی ثواب مل جائے گا۔ وأما النفل فقال فی المضمرات: الاشتغال بقضاء الفوائت أولی وأہم من النوافل إلا سنن المفروضة۔ ( رد المحتار : ۷۴/۲، باب قضاء الفوائت، ط: دار الفکر، بیروت، فتاوی محمودیہ :۳۸۵/۷، باب قضاء الفوائت، ڈھابیل )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",150995,deoband,عبادات,صلاة
31-Aug-2020,https://darulifta-deoband.com/home/ur/salah-prayer/150992,اگر قاعدہ اخیرہ نہ کریں تو کیا نماز ہوجائے گی؟,عرض یہ ہے کہ اگر نمازی چوتھی رکعت میں قعدہ اخیرہ کیلئے نہ بیٹھے اور پانچویں رکعت کیلئے کھڑا ہوجائے اور پانچویں رکعت کا سجدہ بھی کرلے ، تو کیا اس کی نماز ہوجائے گی یا نہیں؟برائے مہربانی جواب مرحمت فرمائیں۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>789-846<span dir=""LTR"">/sd=</span>9/1438</p><p dir=""RTL"" style=""text-align: justify;"">
	صورت مسئولہ میں قعدہ اخیرہ میں بیٹھے بغیر اگر پانچویں رکعت کا سجدہ کر لیا گیا، تو فرض نماز نفل بن جائے گی اور فرض کا اعادہ ضروری ہوگا۔ (ولو سہا عن القعود الأخیر) کلہ أو بعضہ (عاد) ویکفی کون کلا الجلستین قدر التشہد (ما لم یقیدہا بسجدة) لأن ما دون الرکعة محل الرفض وسجد للسہو لتأخیر القعود (وإن قیدہا) بسجدة عامدا أو ناسیا أو ساہیا أو مخطئا (تحول فرضہ نفلا برفعہ)( الدر المختار مع رد المحتار : ۸۵/۲، باب سجود السہو، ط: دار الفکر، بیروت )</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",150992,deoband,عبادات,صلاة
01-Sep-2020,https://darulifta-deoband.com/home/ur/salah-prayer/150925,امام کوچالس دن امامت کے لئے رکھتا ہیں تو دوسرے امام کو تنخواہ کتنی دینی چاہئے ؟,کیا فرماتے ہیں مفتیان اکرام مسئلہ ذیل کے بارے میں ایک امام کی تنخواہ 6000 روپئے ہے اور وہ چالس دن کے لئے جماعت میں جانا چاہتا ہے اور کسی دوسرے امام کوچالس دن امامت کے لئے رکھتا ہیں تو دوسرے امام کو تنخواہ کتنی دینی چاہئے ؟ اس کی صورت حال بتائے ؟ 6000 روپئے ماہانہ تنخواہ کے مطابق 40 دن کے 8000 روپئے ہوتے ہیں، اگر مسجد ٹرسٹیان دوسرے امام کو چالس دن کے 4000 روپئے اور پہلے مستقیل امام کو 4000 روپئے دیتے ہیں تو وہ مستقیل امام جو چالس دن کے لئے جماعت میں جانے والا ہیں اس کے لئے یہ 4000 روپئے لینا جائز ہیں یا نہیں اس کی صورت حال بتائیے ۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>703-559<span dir=""LTR"">/D=</span>8/1438</p><p dir=""RTL"">
	جماعت میں جانے یا اپنی ضروریات خانگی کے واسطے رخصت کا جو ضابطہ مسجد کے ذمہ داروں نے امام صاحب سے طے کیا ہو اسی کے مطابق عمل کرنا چاہیے۔</p><p dir=""RTL"">
	اگر چالیس دن کے لیے جانے کی صورت میں ٹرسٹیوں نے امام صاحب سے یہ طے کیا ہوا ہے کہ چار ہزار تنخواہ ہم آپ کو دیں گے اور چار ہزار میں نیا عارضی امام رکھ لیں گے تو اس میں حرج نہیں جائز ہے۔</p><p dir=""RTL"">
	نوٹ: یہ سب رخصت کے طے شدہ ضابطہ کے اندر ہو اور ظاہر ہے کہ ضابطہ سب کی مصلحت، مفاد، اور ضرر ونقصان کو سامنے رکھ کر بنایا جاتا ہے، پس ضابطہ بنانے میں مسجد کی مصلحت اور مصلیان مسجد کا مفاد یا عدم ضرر بھی پیش نظر رہنا چاہیے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",150925,deoband,عبادات,صلاة
01-Sep-2020,https://darulifta-deoband.com/home/ur/salah-prayer/150924,امام صاحب کے لین دین کے معاملے کچھ ٹھیک نہیں,مسئلہ یہ ہے کہ امام صاحب سے مقتدی ناراض ہو اس لے کہ امام صاحب کے لین دین کے معاملے کچھ ٹھیک نہیں ہے ، یا پھر لالچی ہیں اس لیے ان سے سارے مقتدی ناراض ہیں، کیا ایسی صورت میں ان کے پچھے نماز ہو سکتی ہے ، جواب دیکر شکریا کا موقع دیں۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>702-564<span dir=""LTR"">/D=</span>8/1438</p><p dir=""RTL"" style=""text-align: justify;"">
	اس طرح کی بعض کمزوری کم وبیش ہرانسان کے اندر ہوتی ہے۔ اگر امام صاحب کے لین دین کا معاملہ ٹھیک نہیں ہے تو لوگ ان سے لین دین نہ کریں یا محتاط رہیں۔</p><p dir=""RTL"" style=""text-align: justify;"">
	اگر لالچی ہیں تو ان سے چوکنا رہیں بس اس قدر کافی ہے یہ ایسی کوئی بات نہیں ہے جس کی وجہ سے امامت میں کراہت پیدا ہو یا لوگوں کے لیے ان سے ناراض ہونا جائز ہو۔ مقتدیوں کو بلاوجہ شرعی کے امام صاحب سے ناراض ہوکر اپنی نماز خراب نہیں کرنا چاہیے، سب لوگوں کو صاف دل ہوکر رہنا چاہیے اسی امام کے پیچھے اللہ تعالیٰ کے سامنے کھڑے ہیں اور دل میں امام سے کدورت رکھے ہوئے ہیں۔</p><p dir=""RTL"" style=""text-align: justify;"">
	کبھی مناسب انداز سے امام صاحب ان کی کمی کی طرف متوجہ کردینا چاہیے، ان شاء اللہ وہ اپنی اصلاح کرلیں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",150924,deoband,عبادات,صلاة
01-Sep-2020,https://darulifta-deoband.com/home/ur/salah-prayer/150915,کیا اذان کے الفاظ غلط کہنے سے مسلمان گنہگار ہوتا ہے؟,کیا اذان کے الفاظ غلط کہنے سے مسلمان گنہگار ہوتا ہے؟ مثلاً ایک شخص أشہد ان محامداً (ashhaduana mohaaaaaamad dan) کہنا کیسا ہے؟,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>712-596<span dir=""LTR"">/D=</span>8/1438</p><p dir=""RTL"">
	جی ہاں گنہگار ہوگا، الفاظ کا صحیح تلفظ سیکھنے کی جلد سے جلد کوشش کرنی لازم ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",150915,deoband,عبادات,صلاة
01-Sep-2020,https://darulifta-deoband.com/home/ur/salah-prayer/150874,تراویح میں بھی تجوید کی رعایت لازم ہے,(۱) ہندوستان کی اکثر مساجد میں تراویح میں جو قران پڑھا جاتا ہے ، اس میں حفاظ ترتیل کا خیال نہیں رکھتے ، اس سے بھی بڑھ کر دیکھا گیا ہے امام اور سننے والے حافظ کے علاوہ کسی کو بھی قرأت سمجھ میں نہیں آتی ہے ، کیا اس طریقے سے تراویح پڑھنا درست ہے ؟ میں نے اپنی بستی کی اکثر مساجد میں اسی طرح کا عمل دیکھا ہے ، جس سے بد دل ہوکر میں نے جماعت سے تراویح پڑھنی چھوڈ دی ہے ، اب میں گھر پر تراویح پڑھتا ہوں۔ کیا میرا یہ عمل صحیح ہے ؟ کئی بار میں نے کوشش کی امام کے پیچھے تراویح پڑھنے کی لیکن مجھے امام کی قرات سے عجیب بد دلی پیدا ہوئی۔ رہبری فرماییں۔ (۲) اکثر مساجد میں بچوں کی نماز میں صف کو لیکر یہ کہا جاتا ہے کہ دو بالغ مردوں کے بیچ میں آنے سے بالغ لوگو کی نماز نہیں ہوتی، کیا واقعی ایسا ہے؟ کئی بار بچوں کے ساتھ اچھوت جیسا برتاؤ کیا جاتا ہے ، اگر وہ اگلی صف میں کھڑے ہوں تو بعد میں آنے والے لوگ ان کو پیچھے دھکّا دے دیتے ہیں، بچوں کی نماز کی حفاظت کا کیا انتظام ہونا چاہے ؟ جمع کی نماز میں سب سے آخر میں بچوں کی صف لگا دی جاتی ہے ور یہ بچے نماز میں شور مچاتے ہیں، اگر ان کو بالغ لوگو کی صفوں میں دائیں بایئں کھڑا کیا جائے تو کیا اس کی اجازت ہے ؟یہاں سعودی عرب میں بچوں کو ساتھ کھڑا کرتے ہیں۔,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: 1018-1051/M=9/1438</span></p><p dir=""RTL"" style=""text-align: justify;"">
	(۱) قرآن کریم تجوید کے ساتھ پڑھنا لازم وواجب ہے، تراویح میں بھی تجوید کی رعایت لازم ہے، اس قدر تیز رفتاری سے پڑھنا کہ حروف کٹ جائیں اور الفاظ مخارج سے ادا نہ ہوں یہ درست نہیں، قواعد تجوید کی رعایت کے ساتھ تیز رفتاری ہو تو مضائقہ نہیں۔</p><p dir=""RTL"" style=""text-align: justify;"">
	(۲) آپ اول وہلہ میں بد دل ہوکر جماعت ترک نہ کریں بلکہ آپ پہلے حفاظ کرام اور انتظامیہ سے مل کر اس سلسلے میں بات چیت کریں اور ان کو بتائیں کہ اس طرح پڑھنا ثواب کے بجائے گناہ ہے ا ور غلط پڑھنے کا گناہ ووبال امام پر ہوگا اگر کمیٹی اپنی لاپروائی اور غفلت کی بنا پر کسی غلط خواں حافظ یا امام کو مقرر کرتی ہے تو کمیٹی بھی جوابدہ ہوگی، اگر تمام کوشش کے باوجود حفاظ کرام کے پڑھنے میں کوئی تبدیلی نہ ہو اور وہ خلاف تجوید پڑھتے رہیں تو آپ کسی دوسری مسجد میں جہاں امام تجوید کے ساتھ پڑھاتا ہو وہاں تراویح پڑھ لیا کریں اور یہ بھی نہ ہوسکے تو اپنے طور پر کسی اچھے حافظ کو مقرر کرکے اپنے گھر پہ تراویح کی جماعت کرسکتے ہیں؛ لیکن عشاء کی فرض نماز مسجد میں جماعت سے پڑھا کریں۔</p><p dir=""RTL"" style=""text-align: justify;"">
	(۳) ایسا نہیں ہے کہ دو بالغ مردوں کے بیچ میں کوئی نابالغ کھڑا ہوجائے تو بالغین کی نماز نہیں ہوتی، یہ بات غلط ہے اور اگر کوئی بچہ، اگلی صف میں کھڑاہوجائے تو زبردستی یا دھکے دے کر اسے وہاں سے ہٹادینا بھی غلط ہے۔ ترتیب یہ ہے کہ اگر بچے کئی ایک ہوں تو بالغ مردوں کے پیچھے مستقل بچوں کی صف لگائی جائے اور اگر ایک ہو تو اس کو بڑوں کے ساتھ اگلی میں ایک کنارے دائیں یا بائیں طرف کھڑا کرسکتے ہیں اور بچے زیادہ ہونے اور پیچھے مستقل صف لگانے کی صورت میں بھی اگر یہ اندیشہ ہو کہ یہ سب مل کر شور مچائیں گے اور بڑوں کی نماز خراب کریں گے تو اس صورت میں بھی ان کو بڑوں کی صف میں شامل کرلینے کی گنجائش ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",150874,deoband,عبادات,صلاة
01-Sep-2020,https://darulifta-deoband.com/home/ur/salah-prayer/150857,امام المسجد کا فون میں ایذی لوڈ کرنا شریعت کے نظر میں کیسا ہے ؟,"میرا نام حسین احمد ہے ، میں عرب امارات ابوظہبی میں کام کرتا ہوں، یہاں پہلے پلائی ووڈ کی مسجد ہوا کرتی تھی ، مگر بد قسمتی سے اوقاف نے ساری مسجدیں شہید کر دی ہیں، تو ایسی مسجدوں میں عموما""غیر رجسٹرڈ امام نماز پڑھاتے تھے ،اسی طرح ہمارے کیمپ کی مسجد میں بھی بنگلا دیش سے تعلق رکھنے والا ایک حافظ نماز پڑھاتا ہے ، اب تو چونکہ مسجد نہیں ہے توفرش پر نماز پڑھاتا ہے تقریبا تین سال سے متواتر اور وہ لوگوں کو فون پر ایذی لوڈبھی کرتا ہے ،وہ دس درھم لوڈ کر وار کرگیارہ درھم لیتا ہے ، اس میں فون کی کمپنی کے قانون کے مطابق پر میسج پر 50 پلس کٹوتی کرتی ہے ، اور یہاں عرب امارات قانون کے مطابق ایذی لوڈ کرنا جرم ہے ، میری گذارش ہے کہ یہ ہے کہ کیا ایسے إمام کے پیچھے نماز پڑھنا جائز ہے ؟ رہنمائی فرمائیں ۔اس کے ساتھ ساتھ قبلہ کے رخ میں بھی تضاد ہے ، لیکن وہ اس بات اہمیت نہیں دیتا ہے ، یعنی وہ جس طرف رخ کرتا ہے قبلہ اس رخ سے 10 سے 15 ڈگری بائیں ہاتھ کو ہے ۔","<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: </span>989-973<span dir=""LTR"">/M=</span>8/1438</p><p dir=""RTL"">
	مذکورہ امام کے عقائد اگر صحیح ہیں اور دوران نماز کسی مفسد چیز کا ارتکاب نہیں ہوتا تو نماز اس کے پیچھے ہوجاتی ہے، البتہ عرب امارات میں اگر ایزی لوڈ کرنا قانوناً جرم ہے تو امام کو اس سے بچنا چاہیے اور ۱۰سے ۱۵ڈگری کا قبلے سے انحراف قلیل ہے، ۴۵ڈگری تک انحراف کی گنجائش فقہاء نے لکھی ہے اس لیے صورت مسئولہ میں نماز ہوجاتی ہے، البتہ رخ کو اگر درست کرلیا جائے یا کھڑے ہونے میں اس کا اہتمام کرلیا جائے تو بہتر ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",150857,deoband,عبادات,صلاة
01-Sep-2020,https://darulifta-deoband.com/home/ur/salah-prayer/150856,فجر كی سنت سے پہلے نفل پڑھنا كیسا ہے؟,میرا سوال یہ ہے کہ کیا صبح کی اذان کے بعد سنت سے پہلے نفل نماز پڑھنا جائز ہے جیسے تحیہ مسجد؟ رہنمائی فرمائیں۔,"<p>بسم الله الرحمن الرحيم</p><p> </p><p dir=""RTL"">
	<span dir=""LTR"">Fatwa: 990-1037/M=9/1438</span></p><p dir=""RTL"">
	صبح صادق کے بعد دو رکعت فجر کے علاوہ کوئی بھی نفل نماز پڑھنا مکروہ ہے خواہ تحیة المسجد ہو یا دوسری نفل اور خواہ سنت فجر سے پہلے ہو یا سنت کے بعد بہرصورت مکروہ ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",150856,deoband,عبادات,صلاة
01-Sep-2020,https://darulifta-deoband.com/home/ur/salah-prayer/150841,امام صاحب الہ الناس بھول گئے؟,سوال یہ ہے کہ امام صاحب نے عشاء کی نماز میں دوسری رکعت میں سورہ فاتحہ کے بعد سورة الناس پڑھا لیکن الہ الناس پڑھنا بھول گیا تو اس سے نماز صحیح ہوا یا نہیں؟ اسی طرح کوئی آیت چھوٹ جانے سے نماز صحیح ہوگی؟ جزاکم اللہ,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: 1017-1050/M=9/1438</span></p><p dir=""RTL"" style=""text-align: justify;"">
	(۱) اس صورت میں نماز ہوگئی۔</p><p dir=""RTL"" style=""text-align: justify;"">
	(۲) اگر اس کی وجہ سے معنی میں ایسی تبدیلی پیدا نہیں ہوتی جس سے فساد لازم آئے تو نماز ہوجاتی ہے ولو زاد کلمة أو نقص کلمة أو نقص حرفًا إلی قولہ لم تفسد ما لم یتغیر المعنی (درمختار)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",150841,deoband,عبادات,صلاة
01-Sep-2020,https://darulifta-deoband.com/home/ur/salah-prayer/150840,امام صاحب الہ الناس پڑھنا بھول گئے تو نماز صحیح ہوئی یا نہیں؟,سوال یہ ہے کہ امام صاحب نے عشاء کی نماز میں دوسری رکعت میں سورہ فاتحہ کے بعد سورة الناس پڑھی لیکن الہ الناس پڑھنا بھول گیا تو اس سے نماز صحیح ہوئی یا نہیں ؟ اسی طرح کسی آیت کے چھوٹ جانے سے نماز صحیح ہوگی؟ جزاکم اللہ,"<p>بسم الله الرحمن الرحيم</p><p> </p><p dir=""RTL"" style=""text-align: justify;"">
	<span dir=""LTR"">Fatwa: </span>992-974<span dir=""LTR"">/M=</span>8/1438</p><p dir=""RTL"" style=""text-align: justify;"">
	(۱) صورت مسئولہ میں نماز درست ہوگئی۔</p><p dir=""RTL"" style=""text-align: justify;"">
	(۲) اگر قراء ت کرتے ہوئے بھول سے کوئی آیت چھوٹ جائے اور اس کی وجہ سے معنی میں فحش تبدیلی پیدا نہ ہو تو نماز ہوجائے گی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",150840,deoband,عبادات,صلاة
