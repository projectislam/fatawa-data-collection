issued_at,link,title,question,answer,fatwa_number,dar_ul_ifta,category_level_1,category_level_2
20-Mar-2021,https://darulifta-deoband.com/home/ur/inheritance-will/603809,اولاد كے لیے وصیت كرنا؟,میرے دوبیٹے ، ایک بیٹی اور ایک بیوی ہے، مجھے وصیت کرنی ہے کہ میرے مرنے کے بعد اگر میں ان سب سے پہلے مر گیا تو میری ساری وارثت سب میں برابر تقسیم ہو جائے، کیا میں ایسی وصیت کرسکتاہوں؟ اگرنہیں تو پھر کیا طریقہ کار ہو گا ؟ کیا میری ساری وراثت سب میں برابر تقسیم ہو؟ براہ کرم، رہنمائی فرمائیں، آج کل میں ملک سے باہر ہوں، اگر رابطہ کرنا ہو تو صرف بوٹیم (BOTIM) پے ہوسکتاہے۔,"<p>بسم الله الرحمن الرحيم</p><p> </p><p>Fatwa : 608-527/M=08/1442</p><p>&nbsp;وارث کے لیے اصلاً وصیت نہیں ہے۔ حدیث میں ہے: لا وصیة لوارث۔ اگر آپ چاہتے ہیں کہ وراثت سب میں برابر تقسیم ہوجائے تو زندگی میں ہر ایک کو برابر برابر حصہ دے کر مالک و قابض بناسکتے ہیں اور یہ عطیہ و ہبہ کہلائے گا اور اگر زندگی میں بٹوارے کا عمل نہیں کیا اور موت کے وقت وصیت کرگئے کہ میرے مرنے کے بعد تمام ورثہ آپس میں ترکہ برابر برابر تقسیم کرلیں تو ورثہ پر اس وصیت کے مطابق تقسیم لازم نہیں ہے لیکن اگر سبھی اولاد بالغ ہوں اور تمام ورثہ بخوشی آپ کی وصیت کے مطابق برابری کے ساتھ تقسیم کرنا چاہیں تو ا ن کو اختیار ہے، ایسا کرسکتے ہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603809,deoband,معاملات,وراثت ووصیت
03-Apr-2021,https://darulifta-deoband.com/home/ur/inheritance-will/603702,میراث کی فوری تقسیم نہ كرنا؟,میرے بہنوئی کی وفات 18 جنوری 2021 کو ہوئی ہے . ان کے وارثین میں ایک بیوہ (میری بہن)، دو بیٹے اور ایک بیٹی شامل ہیں. تمام بچے عاقل بالغ ہیں لیکن ابھی غیر شادی شدہ ہیں. وراثت میں ایک گھر جس میں بیوہ اور بچے رہائش پذیر ہیں. کچھ پراپرٹی اور بینک بیلنس چھوڑا ہے . کیا میراث کی فوری تقسیم ضروری ہے جبکہ بچے ماں کے زیرِ نگرانی رہنا چاہتے ہیں اور میراث کی فوری تقسیم نہیں چاہتے . بہن بھی یہی چاہتی ہیں کہ سب کی شادی کے بعد وراثت تقسیم ہو. نیز یہ بھی رہنمائی فرمائیں کہ میراث کی فوری تقسیم فرض ہے یا واجب یا پھر مستحب؟,"<p>بسم الله الرحمن الرحيم</p><p> </p><p>Fatwa:327-508/N=8/1442</p><p>&nbsp;(۱، ۲): ماں باپ یا کسی بھی مُورِث کی وفات پر اُس کی ملکیت کی ساری چیزیں ترکہ ہوجاتی ہیں اور وراثت پر مقدم حقوق کی ادائیگی کے بعد جو کچھ بچتا ہے، وہ وارثین کا ہوتا ہے اور ترکہ میں ہر وارث کی ملکیت اُس کے حصہ شرعی کے بہ قدرغیر اختیاری طور پر ثابت ہوتی ہے، یعنی:مورث کا ترکہ وراثت پر مقدم حقوق کی ادائیگی کے بعد بچنے والا سارا ترکہ از خود تمام وارثین کے درمیان اُن کے شرعی حصص کے تناسب سے مشترک ہوجاتا ہے، جس طرح دیگر مشترک املاک ہوتی ہیں۔</p><p>پس اگر سب وارث عاقل وبالغ ہوں اوروہ سب کسی دباوٴ وغیرہ کے بغیر محض اپنی مرضی وخوشی سے کسی جائز مصلحت کی بنا پر فی الحال وراثت کی تقسیم کرنا نہ چاہیں تواس میں شرعاً کچھ مضائقہ نہیں،اورعام حالات میں تقسیم وراثت میں تاخیر سے اس لیے منع کیا جاتا ہے کہ عام طور پر سب وارثین کی دلی رضامندی نہیں ہوتی یا بعض نابالغ ہوتے ہیں یا بعض وارثین دوسروں کی کم زوری کا غلط فائدہ اٹھاتے ہوئے اُن کی دلی رضامندی کے بغیر مشترکہ ترکہ سے اپنے حق سے زیادہ فائدہ اٹھاتے ہیں وغیرہ وغیرہ اور صورت مسئولہ میں بہ ظاہر اس طرح کی کوئی وجہ نہیں ہے؛ لہٰذا آپ کی بہن اور بھانجے بھانجیوں کے لیے باہمی دلی رضامندی سے مرحوم شوہر یا باپ کی وراثت کی تقسیم موٴخر کرنے میں شرعاً کچھ حرج نہیں ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603702,deoband,معاملات,وراثت ووصیت
03-Apr-2021,https://darulifta-deoband.com/home/ur/inheritance-will/603697,والدین بقید حیات ہونے کی صورت میں باقی بھائیوں کے خرید کئے ہوئے پلاٹ سے کیا حصہ ملے گا؟,عرض خدمت یہ ہے کہ ہم چھ بھائی اور چار بہنیں ہیں جس میں سے چار بھائی اور ایک بہن کی شادی ہو چکی ہے ۔ مین بھائیوں میں سب سے بڑا ہوں اور الحمد للہ میری اچھی نوکری ہے ۔ والد صاحب رٹائرڈ ہیں۔ مجھ سے چھوٹا بھائی شادی کے کچھ ماہ بعد(تقریبا5سال قبل) الگ رہنے لگا مگر باقی بھائی اب بھی ساتھ ساتھ بڑے میل جول سے رہتے ہیں. والد محترم کو اپنے والد بزرگ وار سے وراثت میں کچھ حصہ ملا تھا(تقریبا آدھا بسہ) جس میں ہم نے اپنا بچپن گذارا والد محترم نے تین بسہ زمین مزید خریدی مگر ہم لوگوں کی کثرت اور شادی کے بعد کے حالات کو دیکھتے ہوئے قریبی محلے میں ایک زمین اور خرید لی اور اس پہ مکان بنایا جس میں ہم سبھی فی الحال رہتے ہیں۔ اس عرض حال کے بعد مسئلہ یہ ہے کہ مجھ سے چھوٹا بھائی چونکہ کئی سال قبل الگ ہو چکا ہے اسی اثنا اب ہم سب نے متفقہ طور پر ایک بڑا پلاٹ لیا ہے جس میں مجھ سے چھوٹے بھائی کا کوئی عمل دخل نہیں اس کے علاوہ سب نے رقوم کی فراہمی اور مال درپیش میں کافی محنتیں کیں مگراب بھی اس کی تحریری رجسٹری کے اخراجات درپیش ہیں۔ میرے بھائیو کے بیچ یہ نزاع کا باٰعث بنا ہوا ہے چونکہ والد محترم زندہ ہیں اس لئے اس نئے پلاٹ سے مجھ سے چھوٹے بھاءِ کو حصہ ملے گا یا نہیں؟ ایک بھائی کے الگ ہونے کے بعد والدین بقید حیات ہونے کی صورت میں باقی بھائیوں کے خرید کئے ہوئے پلاٹ سے کیا حصہ ملے گا؟ براہ کرم تفصیلی جواب دے کر اس نزاع کا سد باب فرمائیں۔,"<p>بسم الله الرحمن الرحيم</p><p> </p><p>Fatwa:625-105T/n=8/1442</p><p>&nbsp;شریعت میں ایسا کچھ نہیں ہے کہ والدین کی حیات میں اگر کوئی بیٹا یا چند بیٹے اپنے ذاتی پیسوں سے کوئی مکان یا پلاٹ وغیرہ خریدیں تو اس میں سب بھائی بہنوں کا حصہ ہوتا ہے یا وہ والدین کا ہوتا ہے ؛ بلکہ جو بیٹا یا بیٹے اپنے ذاتی پیسوں سے خریدیں گے، وہ مکان یا پلاٹ صرف اُن کا ہوگا (امداد المفتین ،کتاب الشرکة والمضاربة، ص: ۶۸۳، ۶۸۴، سوال: ۷۱۵، مطبوعہ: دار الاشاعت کراچی) اور ہر ایک کی حصہ داری اُس کی دی ہوئی رقم کے تناسب سے ہوگی، یعنی: اگر سب نے برابر برابر پیسہ ملایا ہے تو سب کا برابر برابر حصہ ہوگا، اور اگر ایک نے نصف اور دوسرے اور تیسرے نے چوتھائی چوتھائی تو اول کا نصف حصہ اور دوسرے اور تیسرے کا چوتھائی چوتھائی ہوگا۔</p><p>اور اگر وہ بیٹے اپنی مرضی خوشی سے ماں یا باپ کو خرید کردہ مکان یا پلاٹ کا مالک بنادیں اور اُنھیں حسب شرع قبضہ دخل بھی دیدیں تو وہ ماں یاباپ کا ہوجائے گا اور پھر جب ماں یا باپ (موہوب لہ) کا انتقال ہوگا تو اُن کے ترکہ میں شامل ہوکر حسب شرع جملہ وارثین میں تقسیم ہوگا، جن میں وہ بھائی بہن بھی شامل ہوں گے، جنہوں نے مکان یا پلاٹ کی خریداری میں پیسوں کے ذریعے کچھ بھی حصہ داری نہیں کی تھی۔</p><p>قال رسول اللّٰہ صلی اللّٰہ علیہ وسلم:”کل واحد أحق بمالہ من والدہ وولدہ والناس أجمعین“ (السنن الکبری للبیہقی،۷: ۷۹۰)۔</p><p>الملک ما من شانہ أن یتصرف فیہ بوصف الاختصاص (رد المحتار، أول کتاب البیوع، ۷:۱۰ط: مکتبة زکریا دیوبند، ۱۴: ۱۰، ت: الفرفور، ط: دمشق نقلاً عن التوضیح)۔</p><p>کل یتصرف في ملکہ کیفما شاء ( مجلة الأحکام العدلیة مع شرحھا: درر الحکام لعلي حیدر، ۳: ۲۰۱، رقم المادة: ۱۱۹۲، ط: دار عالم الکتب للطباعة والنشر والتوزیع، الریاض)۔</p><p>اعلم أن أسباب الملک ثلاثة:ناقل کبیع وہبة وخلافة کإرث وأصالة إلخ (الدر المختار مع رد المحتار، کتاب الصید، ۱۰:۴۷، ط: مکتبة زکریا دیوبند)۔</p><p>قول المجلة :”مع ابنہ“ إشارة لھذا الشرط،مثلاً إن زیداً یسکن مع أبیہ: عمرو في بیت واحد ویعیش من طعام أبیہ، وقد کسب مالا آخر، فلیس لإخوانہ بعد وفاة أبیہ إدخال ما کسبہ زید فی الشرکة (درر الحکام شرح مجلة الأحکام لعلي حیدر، ۳:۴۲۱ط: دار عالم الکتب للطباعة والنشر والتوزیع، الریاض)۔</p><p>لو کان لکل منھما صنعة یعمل فیھا وحدہ فربحہ لہ (شرح المجلة لسلیم رستم باز اللبناني، ص: ۷۴۱، ط: مکتبة الاتحاد، دیوبند)۔</p><p>سئل في ولد بالغ انضم إلی أبیہ وصار في عیالہ یبیع ویشتري ویوٴاجر نفسہ، فاجتمع عندہ أموال بسبب ذلک، فھل یکون لأبیہ دخل في ذلک أم لا؟ أجاب:لیس لأبیہ دخل في ذلک۔ یتیمة الدھر(الفتاوی الأزھریة، ص: ۴۴، مخطوط)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603697,deoband,معاملات,وراثت ووصیت
20-Mar-2021,https://darulifta-deoband.com/home/ur/inheritance-will/603679,كیا ذاتی كمائی سے خریدی ہوئی زمین میں بھائیوں كا بھی حصہ ہے؟,جناب ہم دو بھائی ہیں، باپ اور ماں بھی ساتھ رہتے ہیں، ہم گھر میں شریک رہتے ہیں، کھانا پینا شریک ہے، اس کے علاوہ میں نے اپنی ذاتی کمائی سے تھوڑی زمین لی ہے جو زمین میں نے ذاتی کمائی سے خریدی ہے کیا اس میں میرا بھائی کا حصہ ہو گا یا نہیں؟ میر ے والد صاحب کہتے ہیں کہ اس زمین میں بھائی کو حصّہ دوگے جب کہ یہ زمین میرے ذاتی پیسوں کا ہے اس زمین کی قسط اب بھی میں دیتا ہوں زمین قسط پر لی تھی، میں شادی شدہ ہوں، اپنے بچو کے لیے 5 مرلے قسط پر لیا ہے۔,"<p>بسم الله الرحمن الرحيم</p><p> </p><p>Fatwa : 594-525/M=08/1442</p><p>&nbsp;جو زمین آپ نے ذاتی کمائی سے خریدی ہے اور والد صاحب کے حوالے نہیں کی ہے بلکہ اسے اپنی ملکیت میں برقرار رکھی ہے وہ تنہا آپ کی ملکیت ہے اس میں آپ کے بھائی کا حصہ نہیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603679,deoband,معاملات,وراثت ووصیت
27-Mar-2021,https://darulifta-deoband.com/home/ur/inheritance-will/603635,كیا زید كو اپنی زندگی میں سب كا حصہ دینا درست ہے؟,مکرّمی،بعد سلام مسنون کے میرا سوال یہ ہے کہ ۱.زید کے فیملی میں اسکی اھلیہ ۔چار بیٹے تین بیٹیاں ہیں۔ سب بالغ وہ شادی شدہ ہیں۔ زید کی کل پراپرٹی میں اھلیہ اور ساتوں اولادوں کا حنفی مسلک کے مطابق کتنا حصہ بنتا ہے ۔ ۲. زید کو اپنی زندگی میں سب کا حصہ دے دینا درست یا ضروری ہے۔ ۳. یا زید کے وفات کے بعد شرعی طور پر جو حصہ بنتا ہے حصے دار خود اپنا حصہ لے لیں۔ فقط ۔والسلام,"<p>بسم الله الرحمن الرحيم</p><p> </p><p>Fatwa:603-468/N=8/1442</p><p>&nbsp;(۱ - ۳): آدمی زندگی میں اپنی تمام املاک: مکان، پلاٹ، کاروبار وغیرہ کا تن تنہا مالک ہوتا ہے، اس کی زندگی میں اُس کی کسی چیز میں کسی اولاد یا بیوی کا مالکانہ کوئی حق وحصہ نہیں ہوتا؛ اسی لیے وراثت کا حکم وفات پر ہوتا ہے، زندگی میں نہیں؛ لہٰذا ابھی جب زید باحیات ہے تواُس کی زمین وجائداد وغیرہ کی تقسیم اولاد اور بیوی کے درمیان ضروری نہیں؛ بلکہ جب زید کی بہ قضائے الٰہی وفات ہوجائے گی تو اُس وقت زید کے جو شرعی وارثین ہوں گے ، وہ حسب شرع اپنا اپنا متعینہ حصہ لے لیں گے۔</p><p>قال رسول اللّٰہ صلی اللّٰہ علیہ وسلم:”کل واحد أحق بمالہ من والدہ وولدہ والناس أجمعین“۔ (السنن الکبری للبیہقي، ۷: ۷۹۰)۔</p><p>اعلم أن أسباب الملک ثلاثة:ناقل کبیع وہبة وخلافة کإرث وأصالة الخ (الدر المختار مع رد المحتار، کتاب الصید، ۱۰:۴۷، ط: مکتبة زکریا دیوبند)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603635,deoband,معاملات,وراثت ووصیت
03-Apr-2021,https://darulifta-deoband.com/home/ur/inheritance-will/603604,اگر تقسیم كی وصیت غیر شرعی ہو تو اس كا كیا حكم ہے؟,کیا یہ جائز ہے کہ باپ نے مرنے سے پہلے وصیت کی ہے چار چھوٹے بیٹوں کو 75 لاکھ روپے کا گھر دے اور چار بڑے بیٹوں کو 50 لاکھ روپے کا گھر دے ان کے گھروں میں اپس میں ایک دوسرے کے ساتھ کوء حق نہیں تین بہنوں کا بھی نہیں،لیکن ایک پلاٹ ہے جو 20 لاکھ روپے کا ہے باپ نے کہا اس پلاٹ کو 8بھائی اور 3 بہنیں جس میں ایک لڑکی غیر شادی شدہ ہے صرف یہ 20 لاکھ پلاٹ آپس میں شریعت کے مطابق تقسیم کریں اور بھائیوں کے گھرو ں میں بہنوں کا کوئی حق نہیں کیا یہ شریعت میں جائز ہے ؟,"<p>بسم الله الرحمن الرحيم</p><p> </p><p>Fatwa:708-588/L=8/1442</p><p>&nbsp;اگر والد صاحب غلط ترکہ کی تقسیم کی وصیت کرجائیں تو ورثاء پر ان کی وصیت کے مطابق تقسیم کرنا لازم نہ ہوگا ، آپ کے والد نے جس حساب سے جائیداد کی تقسیم کی وصیت کی ہے وہ شرعی تقسیم نہیں ہے ۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603604,deoband,معاملات,وراثت ووصیت
09-Mar-2021,https://darulifta-deoband.com/home/ur/inheritance-will/603598,كیا لے پالک کو جائیداد دینا درست ہے؟,کیا لے پالک کو جائیداد میں سے حصہ دیا جا سکتا ہے ۔ اور اگر کوئی اور اولاد نہ ہو تو کیا کوئی شخص اپنی زندگی میں اپنی ساری جائیداد اپنے لے پالک بیٹے کو دے سکتا ہے ؟ یا اس مطلق کوئی وصیت کر سکتا ہے اور اگر وصیت کر کے اس دنیا فانی سے چلا جائے تو کیا حکمے شرعی ہو گا۔,"<p>بسم الله الرحمن الرحيم</p><p> </p><p>Fatwa : 823-599/H=07/1442</p><p>&nbsp;اگر وہ (لے پالک) وارث شرعی نہیں ہے تو ایک تہائی یا اس سے کم مال میں وصیت کردی تو وہ وصیت درست ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603598,deoband,معاملات,وراثت ووصیت
11-Mar-2021,https://darulifta-deoband.com/home/ur/inheritance-will/603549,پوتے كے بارے میں دادا كی وصیت كے باوجود ایك چچا جائداد دینے سے انكار كرے تو كیا حكم ہے؟,میں نے پچھلے دنوں سوال کیا تھا کہ میرا باپ میرے دادا کی زندگی میں انتقال کر گئے تو میرے دادا نے وصیت کیا کے میرا پوتے کا ( یعنی میں) میرے بیٹے کے جیسا میرے جائداد میں حصہ ہیں اور اس بات کے گواہ میرے دو چچا ہیں، کیا میں اپنے دادا کہ جائداد میں حصہدار بن سکتا ہوں۔ آپ کا جواب تھا کہ جی ہاں میں اپنے دادا کے جائداد میں حصہدار ہوں۔ لیکن میرا تینوں چچاؤں میں سے ایک چچا حصہ دینے سے انکار کر رہے ہیں اور کچھ دینی استدلال پیش کرتے ہیں اور جبکہ میرا یہی چچا بھی قبول کرتے ہیں کہ میرے دادا یعنی اس کے ابو نے کہا تھا میرا پوتا کا ( یعنی میں) میرے بیٹے کے جیسا میرے جائداد میں حصہ ہیں تو میرا سوال یہ ہے کہ کس صورت میں اپنے دادا کے جائداد میں سے محروم ہو سکتا ہوں جب کہ میرے دادا نے واضح طور پر کہا ہے کہ میں اس کے جائداد میں حقدار ہوں؟,"<p>بسم الله الرحمن الرحيم</p><p> </p><p>Fatwa : 596-468/D=07/1442</p><p>&nbsp;چونکہ دادا کی صلبی اولاد یعنی آپ کے چچا دادا کے انتقال کے وقت موجود ہیں اس لئے پوتا یعنی آپ دادا کے ترکہ میں بطور وراثت کے حقدار نہ ہوں گے بلکہ محروم رہیں۔</p><p>لیکن دادا نے جو یہ بات کہی کہ میرے پوتے کو مثل بیٹے کے حصہ ملے گا تو دادا کی یہ بات پوتے کے حق میں وصیت کے درجہ میں ہوگئی اس وصیت کی بنا پر دادا کے کل ترکہ کے 1/3 کے اندر اگر ایک لڑکے کا حصہ ہوتا ہے تو لڑکے کے حصے کے بقدر پوتے کو بھی ترکہ میں سے حصہ ملے گا یہ حصہ وراثت کا حصہ نہیں ہے بلکہ بر بنائے وصیت ہے۔</p><p>آپ کے چچا حصہ نہ دینے کا جو دینی استدلال پیش کرتے ہیں اگر وہی ہے جو اوپر لکھا گیا ہے تو ٹھیک ہے، وصیت کے بارے میں وہ کیا کہتے ہیں اس کی وضاحت ان سے لکھواکر بھیجیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603549,deoband,معاملات,وراثت ووصیت
01-May-2021,https://darulifta-deoband.com/home/ur/inheritance-will/603516,بہنوں كا وراثت لینے كے بعد اسے بیچ كر بھائیوں كو واپس دینا؟,کیا فرماتے ہیں علماء دین درج ذیل مسئلہ کے بارے میں 1962 (1میں میرے والد صاحب دارِفانی سے کوچ کر گئے ۔وراثت میں ان کا ترکہ 41/2ساڑھے چار ایکڑ زرعی زمین اور رہائشی مکان تھا۔زرعی زمین کا وراثتی انتقال کے ذریعے تمام لواحقین کو ان کا حصہ مل گیا۔سرکاری کاغذات میں ہر ایک مستقلاََاپنے اپنے حصے کا مالک قرار پایا اس کاسرکاری کاغذات میں بذریعہ وراثتی انتقال اندراج ہوگیا۔ہر ایک کو اپنے حصہ کا علم بھی تھا کہ وہ کتنے حصے کا مالک ہے ۔ رہائشی مکان کا وراثتی انتقال نہیں ہوا کیونکہ ہمارے گاؤں میں رہائشی رقبہ کسی کے نام نہیں جسکا قبضہ وہ مالک سرکاری کاغذات میں اسکا اندراج نہیں ہوتا نہ ہی اس کا وراثتی انتقال کا اندراج ہوتا ہے ۔ 1982میں پانچ بہنوں نے جو کہ عاقل بالغ اور شادی شدہ تھیں اپنے حصہ کی زرعی زمین جو کہ ان کے نام تھی بیچ کر اس کی رقم ہم دوبھائیوں کو دے دی۔ہم نے اس رقم سے کچھ بے آباد اراضی ڈیرہ غازی میں خریدی۔ہمیں اس زمین کا آج تک قبضہ نہ ملا۔ہم سے دھوکہ اور فراڈ ہوا۔ 2013میں بڑے بھائی جان بھی فوت ہوگئے ہیں۔میں نے تمام بہنوں سے فرداََفرداََاور اجتماعی طور پر کئی دفعہ کہا کہ آپ نے جو رقم ہمیں زمین خریدنے کے لئے دی تھی آپ کو واپس کر نا چاہتا ہوں لیکن انہوں نے کہا کہ ہم نے یہ رقم آپ کو دے دی ہم نے نہیں لینی۔ شرعی طور پر میرے ذمے کیا ہے اور میں شرعی طور پر کس طرح سرخرو ہو سکتا ہوں۔بہنوں کے کہنے کا اعتبار کروں یا ان کے حصے کی رقم ان کے حوالے کروں۔ 2) میں نے رہائشی رقبہ جو کہ میرے قبضہ میں تھا یعنی آدھا حصہ فروخت کیا اور انہوں کو ان کے حصے کی رقم بذریعہ کیش ان کو دے دی لیکن انہوں نے وصول کر کے وہ رقم مجھے واپس کر دی میں نے ان کو واضح طور پر کہہ دیا تھا کہ یہ تمہارا شرعی حق اور حصہ ہے ۔اپنا حصہ لینے کی صورت میں میرے تعلقات اور رشتہ میں کسی قسم کا فرق نہیں ہوگا۔لیکن انہوں نے یہ کہا کہ ہم رسماََیا رواجاََ نہیں بلکہ برضااور رغبت یہ رقم آپ کو دیتی ہیں اور ہم نے یہ رقم نہیں لینی۔ اس صورت میں میرے لیے شرعاََ یہ رقم جائز ہے یا نہیں۔ اس مسئلے کا شرعی حکم کیا ہے وضاحت فر ما ئیں۔,"<p>بسم الله الرحمن الرحيم</p><p> </p><p>Fatwa:680-98T/L=9/1442</p><p>&nbsp;مذکورہ بالا صورت میں اگر بہنوں نے اپنے حصے کی زمین فروخت کرکے آپ دونوں بھائیوں کو بخوشی رقم دیدی تھی تو آپ دونوں بھائی اس کے مالک ہوگئے ،اسی طرح آپ نے آدھا مکان فروخت کرنے کے بعد بہنوں کے جتنے روپے ہوئے ان کو دیدیے تھے اور پھر انھوں نے رقم لینے کے بعد بخوشی آپ کو واپس کردی تو آپ اس رقم کے مالک ہوگئے اور یہ بہنوں کی طرف سے ہبہ وتبرع شمار ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603516,deoband,معاملات,وراثت ووصیت
20-Mar-2021,https://darulifta-deoband.com/home/ur/inheritance-will/603511,ایك بیٹا اور چھ بیٹیوں كے درمیان تقسیم وراثت,کیا فرماتے ہیں علماء دین اس مسلہ کے سلسلہ میں کہ زید اپنے ورثاء میں ایک بیٹا اور چھ بیٹیاں چھوڑ گئے ہیں ․ اور وراثت میں کچھ باغات زمین اور مکانات ہیں.زید پر کسی طرح کا کوء قرض بھی نہیں ہے ․ بھاء نے اپنی بہنوں کی شادیاں کی ہیں .اس جائداد سے بھاء ایک عرصہ دراز سے مستفید ہو رہے تھے اب انکی اولادیں ہورہی ہیں.مندرجہ ذیل سوالات کا حل قرئان کریم حدیث اور فقہ کی روشنی میں کرنے کی زحمت گورہ کریں․ سوال1․ کن کن چیزوں میں بہنوں کا حق ہے ؟ سوال 2․ کل کتنے سہام ہونگے سوال 3 .ہر ایک کو کتنے سہام ملیں گے ؟ براہ کرم مندرجہ بالا سوالات کے علاوہ بھی کوئی مسئلہ ہو تو وضاحت کریں تاکہ شرعی طور پر انکا بٹوارہ ہوسکے .اللہ آپ کو جزاء خیر دے ، آمین,"<p>بسم الله الرحمن الرحيم</p><p> </p><p>Fatwa : 587-487/D=08/1442</p><p>&nbsp;تنقیح طلب امر یہ ہے کہ زید کے انتقال کے وقت اس کی اولاد: ایک بیٹے اور چھ بیٹیوں کے علاوہ اور کوئی شرعی وارث: مثلاً بیوی، والدین وغیرہ میں سے کوئی زندہ تھا یا نہیں؟ اگر نہیں تھا تو:۔</p><p>(۱) زید کے کل ترکہ: زمین، باغات مکانات وغیرہ ہر چیز میں سے بیٹیوں کو حصہ ملے گا۔</p><p>(۲، ۳) پوری جائیداد کو آٹھ حصے کرکے بیٹے کو دو حصے اور ہر بیٹی کو ایک ایک حصہ ملے گا۔ لقولہ تعالی: یوصیکم اللہ في أولادکم للذکر مثل حظ الأنثیین۔ یعنی اللہ تعالی تم کو تمہاری اولاد کے سلسلہ میں حکم دیتے ہیں کہ مذکر کے لیے دو موٴنث کے حصہ کے برابر ہے۔ اور بھائی کے اپنی بہنوں کی شادیاں کردینے سے باپ کے ترکہ میں سے بہنوں کا حق ختم نہیں ہوتا۔ اور بھائی کا بہنوں کی جائیداد سے استفادہ کرنا ان کی رضامندی کے بغیر جائز نہیں ہے۔</p><p>کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 8</p><p>-------------------------</p><p>بیٹا &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2</p><p>بیٹی &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>بیٹی &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>بیٹی &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>بیٹی &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>بیٹی &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>بیٹی &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>--------------------------------</p><p>نوٹ:۔ زید کے انتقال کے وقت اس کے والدین بیوی میں سے کوئی زندہ رہا ہو تو اس کی صراحت کرکے دوبارہ حکم معلوم کریں اور تقسیم مذکور کو کالعدم سمجھیں۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603511,deoband,معاملات,وراثت ووصیت
10-Mar-2021,https://darulifta-deoband.com/home/ur/inheritance-will/603510,دو بھائیوں اور چار بہنوں كے درمیان وراثت كی تقسیم,حاجی وکیل صاحب نے دو سال پہلے زمین فروخت کی تھی جس کی رقم ابھی تک بھی دستیاب نہیں ہوس کی ، اب سے سال بھر پہلے حاجی جی کا انتقال ہوگیا تھا ،اہلیہ بھی فوت ہوچکی ہیں ،پسمادگان میں دو بیٹے اور چار بیٹیاں چھوڑی ہیں جو ماشائللہ سب صاحب اولاد ہیں، دریافت طلب امر یہ ہے کہ زمین کی جو رقم ملے گی شریعت کی رو سے اس میں کون کون حقدار ہے ،صرف دونوں بھاء یا بہنیں بھی ؟ اگر بہنیں بھی حصہ دار ہوگی تو کس کو کتنا حصہ ملے گا؟(وضاحت)حاجی جی نے جو وصیت کی تھی اس میں اس بات کا (زمین کی رقم کے تعلق سے ) کوئی ذکر نہیں ہے البتہ یہ ضرور کہا ہے کہ میں اپنی بیٹیوں کو جو دینا تھا دیکر فارغ کر چکا ہوں اب جو بھی کچھ ہے دونوں بیٹوں کا ہے جواب عطاء فرمائیں ۔,"<p>بسم الله الرحمن الرحيم</p><p> </p><p>Fatwa : 586-463/D=07/1442</p><p>&nbsp;(۱، ۲) وکیل صاحب کے والدین اور بیوی کا وکیل صاحب کی زندگی ہی میں انتقال ہوچکا ہو اور وکیل کے انتقال کے وقت ان کے ورثاء میں صرف دو لڑکے اور چار لڑکیاں ہیں تو مرحوم کا کل ترکہ حقوق مقدمہ علی الارث کی ادائیگی کے بعد آٹھ (8) حصوں میں منقسم ہوکر دو دو (2-2) حصے دونوں لڑکوں کو اور ایک ایک حصہ ہر ایک لڑکی کو ملے گا۔</p><p>کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 8</p><p>-------------------------</p><p>لڑکا &nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2</p><p>لڑکا &nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2</p><p>لڑکی &nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>لڑکی &nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>لڑکی &nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>لڑکی &nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>--------------------------------</p><p>اگر وکیل کے انتقال کے وقت ان کے والدین اور بیوی میں سے کوئی زندہ رہا ہو تو اس کی صراحت کرکے دوبارہ حکم معلوم کریں۔</p><p>(۳) حاجی وکیل کا یہ کہنا کہ میں اپنی بیٹیوں کو جو دینا تھا دے کر فارغ ہوچکا ، اس سے لڑکیوں کا حصہ وراثت ختم نہ ہوگا۔ زندگی میں وکیل صاحب کا جو کچھ جسے دے کر مالک قابض بناچکے وہ اس کا ہوگیا۔ پھر مرنے کے بعد جو کچھ ترکہ چھوڑا اس میں اس کے ورثاء شرعی کا پھر سے حق ہوگا۔ یہ قرآن کا حکم ہے لڑکیوں کے حق وراثت کو کوئی ختم نہیں کرسکتا، وہ دینا ہی ہے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603510,deoband,معاملات,وراثت ووصیت
10-Mar-2021,https://darulifta-deoband.com/home/ur/inheritance-will/603490,كیا والدہ کے دوسرے شوہر كی جائیداد میں ہمارا حصہ ہوگا؟,میری امی کی پہلی شادی میں سے ہم چار بچے ہیں جن میں دو بیٹے اور دو بیٹیاں ہیں پھر ان کی کسی وجہ سے طلاق ہو گئی اور میری امی نے دوسری شادی کر لی اور ہم سب امی اور ان کے دوسرے شوہر کے ساتھ رہنے لگے پھر دوسری شادی سے امی کو دو بیٹے اور ہوئے جس سے دوسری شادی کی وہ ہمارے رشتے میں چاچو لگتے ہیں اب ہم جس گھر میں رہتے ہیں وہ ہمارے دوسرے ابو بیچ رہے ہیں تو کیا ہم چار بہن بھائیوں کا اس میں حصہ ہوگا یا نہیں؟,"<p>بسم الله الرحمن الرحيم</p><p> </p><p>Fatwa:558-441/N=7/1442</p><p>&nbsp;والدہ کے دوسرے شوہرسے آپ چار بہن بھائیوں کا وراثت والا کوئی رشتہ نہیں ہے؛ لہٰذا اُن کی وفات پر اُن کے ترکہ میں آپ چاروں بہن بھائیوں کا کوئی حصہ نہ ہوگا اور ان کی زندگی میں تو ان کی املاک میں آپ کی والدہ اور آپ لوگوں کے سوتیلے بھائیوں کا بھی حصہ نہیں ہے؛ کیوں کہ آدمی اپنی زندگی میں اپنی تمام املاک: زمین وجائداد وغیرہ کا تن تنہا مالک ہوتا ہے، ان میں اس کی کسی اولاد یا بیوی کا مالکانہ کوئی حق وحصہ نہیں ہوتا؛ البتہ اگر وہ اپنی مرضی وخوشی سے آپ لوگوں کو بھی کچھ دیدیں تو اس میں کچھ مضائقہ نہیں، یہ ان کا آپ لوگوں پر احسان ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603490,deoband,معاملات,وراثت ووصیت
10-Mar-2021,https://darulifta-deoband.com/home/ur/inheritance-will/603484,چچا كی موجودگی میں پوتے پوتیوں كا كوئی حصہ نہیں؟,ایک آدمی جن کا نام عبداللہ ہے انہوں نے وراثت میں دو ایکڑ زمین چھوڑی ہے ان کے دولڑکے ہیں ایک کا نام عظیم اور دوسرے کا نام انور ہے پہلے لڑکے عظیم کے دو لڑکے اور ایک لڑکی اور انور بھائی کا ایک لڑکا اور ایک لڑکی ہے ․ دوسرے لڑکے انور صاحب کا انتقال ہوگیا اور ان کے انتقال کے چالیس دن بعد والد یعنی عبداللہ صاحب کا بھی انتقال ہوگیا آپ سے معلوم کرنا یہ ہیکہ کیا انور صاحب مرحوم کی بیوی اور ان کی اولاد کو حصہ ملے گا یا نہیں ؟ زمین کی تقسیم فرماکر عنداللہ ماجور ہوں۔,"<p>بسم الله الرحمن الرحيم</p><p> </p><p>Fatwa:554-440/N=7/1442</p><p>&nbsp;صورت مسئولہ میں جب انور کا انتقال، عبد اللہ کی حیات میں ہوگیا تھا تو عبد اللہ مرحوم کے ترکہ میں انور مرحوم کی بیوی اور اولاد کا کوئی حصہ نہ ہوگا؛ کیوں کہ بہو کا سسر کے ترکہ میں اور چچا کی موجودگی میں پوتے ، پوتیوں کا داداکے ترکہ میں کوئی حصہ نہیں ہوتا؛ البتہ اگر چچا وغیرہ انھیں اپنے حصے سے بہ طور تبرع کچھ دینا چاہیں تو اس میں شرعاً کچھ مضائقہ نہیں؛ بلکہ یہ ان کا مرحوم کے بیوی بچوں پر احسان ہوگا، اور اگر مرحوم انور کے بیوی بچے مالی اعتبار سے کمزور ہوں اور ان کا کوئی سہارا نہ ہوتو یہ احسان آخرت میں بہت اجر وثواب کا باعث ہوگا إن شاء اللّٰہ تعالی۔</p><p>وبعد الترجیح بالجھة إذا تعدد أھل تلک الجھة اعتبر الترجیح بالقرابة، فیقدم الابن علی ابنہ إلخ (رد المحتار، کتاب الفرائض، ۱۰: ۵۱۸، ط: مکتبة زکریا دیوبند)۔</p><p>والثالثة من أحوال بنات الابن : یسقطن بالابن الصلبي (المصدر السابق، ص ۵۱۵)۔</p><p>وقال اللّٰہ تعالی: ﴿وإذا حضر القسمة أولوا القربی والیتٰمی والمسٰکین فارزقوھم منہ وقولوا لھم قولاً معروفاً﴾(سورة النساء، رقم الآیة: ۸)۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603484,deoband,معاملات,وراثت ووصیت
10-Mar-2021,https://darulifta-deoband.com/home/ur/inheritance-will/603418,دادا كی جائیداد میں پوتی كا حصہ ہوگا یا نہیں؟,ابو نعمان کی شادی رفعت پر وین بنت سید خلیق احمد سے ہوئی لیکن رفعت پر وین کا انتقا ل کچھ ہی مہینوں بعد اپنے والد والدہ کی مو جو دگی میں ہو گیا لیکن رفعت پر وین کے دادا کا انتقال رفعت پر وین کے حیا ت ہی میں ہو گیا تو کیا دادا کے ذریعہ چھو ڑی گئی جائیداد میں سے رفعت پر وین کا حق حصہ ہو گا یا نہیں؟ اور ابو نعمان کا حق حصہ رفعت پروین کے حصہ میں سے کتنا ہوگا؟,"<p>بسم الله الرحمن الرحيم</p><p> </p><p>Fatwa:550-428/N=7/1442</p><p>&nbsp;(۱): دادا کی وفات پر اگر مرحوم کا کوئی بیٹا موجود ہو تو دادا کی وراثت میں پوتا یا پوتی کا کوئی حق وحصہ نہیں ہوتا؛ لہٰذا جب رفعت پروین کے دادا کی وفات پر رفعت پروین کے والد صاحب باحیات تھے تو دادا کی زمین وجائداد وغیرہ میں رفعت پروین کا کوئی حق وحصہ نہیں ہوگا۔</p><p>وبعد الترجیح بالجھة إذا تعدد أھل تلک الجھة اعتبر الترجیح بالقرابة فیقدم الابن علی ابنہ إلخ (رد المحتار، کتب الفرائض، ۱۰: ۵۱۸، ط: مکتبة زکریا دیوبند)۔</p><p>والثالثة من أحوال بنات الابن: یسقطن بالابن الصلبي (المصدر السابق، ص ۵۱۵)۔</p><p>(۲): دادا کی چھوڑی ہوئی زمین وجائداد میں تو رفعت پروین کا کوئی حصہ نہیں ہے؛ لہٰذا اس میں بہ حیثیت شوہر،ابونعمان کا بھی کوئی حصہ نہ ہوگا، اور اگر رفعت پروین نے اپنی ملکیت میں کچھ چھوڑا تھا تو اولاد نہ ہونے کی صورت میں بعد ادائے حقوق متقدمہ علی الارث اس کا نصف ابو نعمان کو ملے گا اور دوسرا نصف دیگر وارثین کو ملے گا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603418,deoband,معاملات,وراثت ووصیت
27-Mar-2021,https://darulifta-deoband.com/home/ur/inheritance-will/603414,وراثت کی تقسیم,کیا فرماتے ہیں مفتیان اکرام علمائے عظام مسئلہ ذیل کے بارے میں مسئلہ یہ ہے کہ دو حقیقی بھائی اور دو بہنیں ہیں چاروں کے لیئے ان کے والد نے ترکہ میں 410 گز زمین چھوٹی ہے ، کتنی زمین شرعی اعتبار سے کس کے حصہ میں آئیگی وظاحت فرمائں مدلل جواب مطلوب ہے ۔,"<p>بسم الله الرحمن الرحيم</p><p> Fatwa:673-550/L=8/1442<br>مذکورہ بالا صورت میں اگر مرحوم کی وفات کے وقت ان کی اہلیہ والدین ،دادا، دادی نانی میں سے کوئی حیات نہ رہا ہو تو مرحوم کا تمام ترکہ بعد ادائے حقوقِ مقدمہ علی المیراث ۶/حصوں میں منقسم ہوکر دو، دو حصے دونوں بھائیوں میں سے ہر ایک کو اور ایک ایک حصہ دونوں بہنوں میں سے ہر ایک کو ملے گا۔ اس اعتبار سے زمین تقسیم کرلی جائے اور چونکہ بعض زمینیں زیادہ قیمتی اور بعض کم قیمتی ہوتی ہیں اسی طرح جائے وقوع کے اعتبار سے بھی زمینوں کی قیمتیں متفاوت ہوتی ہیں؛ اس لیے گز وغیرہ کے اعتبار سے اس کی تقسیم نہیں کی جاسکتی، باہم کچھ لوگ بیٹھ کرزمینوں کی قیمت کا اندازہ کرکے زمین تقسیم کردیں اگر کوئی زیادہ قیمتی زمین لے رہا ہے تو اس کے مقابل دوسرے کو کم قیمت کی زمین اسی تناسب سے زیادہ دی جاسکتی ہے۔<br>وإذا قسم الدور فإنہ یقسم العرصة بالذراع ویقسم البناء بالقیمة ویجوز أن یفضل بعضہم علی بعض لفضل قیمة البناء والموضع لأن المعادلة فی القسمة بین الأنصباء واجبة صورة ومعنی ما أمکن وإذا لم یمکن اعتبار المعادلة فی الصورة تعتبر المعادلة فی المعنی.(الفتاوی الہندیة 5/ 209)</p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603414,deoband,معاملات,وراثت ووصیت
20-Mar-2021,https://darulifta-deoband.com/home/ur/inheritance-will/603385,والد اگر زندگی میں جائیداد تقسیم كریں تو بیٹی كے لیے كتنا ہوگا؟,ہم دوبھائی بہن ہیں(ایک بھائی،ایک بہن)،میرے والدین ابھی زندہ ہیں۔لیکن گھر کے حالات(آپسی)اچھے نہیں ہیں، جس کی وجہ سے والدین(والد معذور ہیں) دیکھ بھال میں کرتی ہوں۔ اگر والدین کی جائداد تقسیم کی جائے تو میرا کتنا حصہ ہوگا، اور میری والدہ کا کتنا حصہ ہوگا؟,"<p>بسم الله الرحمن الرحيم</p><p> </p><p>Fatwa : 714-525/B=08/1442</p><p>&nbsp;ماں باپ کی حیا ت میں اگر ان کی جائیداد تقسیم کی جائے تو تمام اولاد کو برابر برابر دینا افضل ہے یعنی والدین کی پوری جائیداد کو دو حصوں میں کرکے ایک حصہ بیٹے کو اور ایک حصہ بیٹی کو دے دیا جائے۔ اور اگر میراث کے اعتبار سے تقسیم کریں تو للذکر مثل حظ الأنثیین کے حساب سے دینا ہوگا۔ یعنی والدہ کو آٹھواں حصہ ملے گا۔ اور باقیماندہ مالیت میں 2 حصہ بھائی کا اور ایک حصہ بہن کا ہوگا۔ والدہ کو دونوں صورتوں میں آٹھواں حصہ ہوگا۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603385,deoband,معاملات,وراثت ووصیت
14-Mar-2021,https://darulifta-deoband.com/home/ur/inheritance-will/603363,مرنے كے بعد مكان جامع مسجد كے نام وقف,ہمارے یہاں ایک صاحب کی اوالد نہیں ہے، انہوں نے اپنی زندگی میں یہ کہا تھا کہ میرے مرنے کے بعد ہمارا گھر جامع مسجد پر وقف کرتے ہیں ، اب ان کے مرنے کے بعد ان کی بہن کے داماد کہہ رہے ہیں کہ اس گھر کو بنانے میں میں نے پیسہ دیا تھا ، میرا پیسہ پہلے دیدو، اس کے بعد گھر ملے گا جب کہ ان کے کچھ اور کھیت کی زمین بچی ہے جو ان کی بہن کے داماد وغیرہ ہی کے ذمے ہیں ، مگر اس زمین کو دینے سے منع کررہے ہیں، اس بارے میں کیا حکم ہے؟ کیا ان کو پیسہ دینا ہوگا یا نہیں؟,"<p>بسم الله الرحمن الرحيم</p><p> </p><p>Fatwa:637-498/L=7/1442</p><p>&nbsp;مذکورہ بالا صورت میں اگر وہ مکان میت کے جمیع ترکہ کے ایک تہائی سے کم ہے تو اس مکان کو جامع مسجد کے حوالہ کرنا ضروری ہوگا ،اور اگر وہ مکان ترکہ کے ایک تہائی سے زائد ہے تو صرف ایک تہائی میں وصیت کا نفاذ ہوگا الا یہ کہ تمام ورثاء اس کی اجازت دیدیں بشرطیکہ وہ بالغ بھی ہوں تو تمام مکان وقف ہوجائے گا ،جہاں تک قرض کا مسئلہ ہے تو اگر واقعی بہن کے داماد نے قرض کے طور پر رقم دی تھی تو اس کی ادائیگی مرحوم کے ترکہ سے کی جائے گی پھر وصیت کا ایک ثلث میں نفاذ ہوگا اور اس کے بعد ترکہ کی تقسیم ورثاء کے درمیان ان کے حصص کے اعتبار سے ہوگی ۔</p><p>قال: جعلت أرضی ہذہ صدقة موقوفة مؤبدة أو أوصیت بہا بعد موتی فإنہ یصح حتی لا یملک بیعہ ولا یورث عنہ لکن ینظر إن خرج من الثلث والوقف فیہ بقدر الثلث کذا فی محیط السرخسی. (الفتاوی الہندیة 2/ 352)</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603363,deoband,معاملات,وراثت ووصیت
03-Mar-2021,https://darulifta-deoband.com/home/ur/inheritance-will/603341,ایك بہن اور دوسری بہن كے بچوں كے درمیان تقسیم,ایک خاتون جن کی شادی نہیں ہوئی تھی اور والدین بھی حیات نہیں ہیں پسماندگان میں ایک بہن اور دوسری بہن کے سات بچے چھوڑ گئیں، ان کی وراثت کس طرح تقسیم ہوگی؟,"<p>بسم الله الرحمن الرحيم</p><p> </p><p>Fatwa : 558-465/M=07/1442</p><p>&nbsp;اگر متوفیہ خاتون کے عصبات میں سے کوئی نہیں ہے مثلاً بھائی بھتیجہ، چچا وغیرہم میں سے کوئی نہیں ہے اور دوسری بہن بھی اس خاتون سے پہلے وفات پاچکی ہیں تو صورت مسئولہ میں اس خاتون مرحومہ کا سارا ترکہ اس کی موجودہ (باحیات) بہن کو مل جائے گا، دوسری بہن کے بچوں کو وراثت سے کچھ نہیں ملے گا۔</p><p>کل حصے&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>-------------------------</p><p>اخت &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1</p><p>ابناء الاخت&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; =&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; مرحوم</p><p>--------------------------------</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603341,deoband,معاملات,وراثت ووصیت
16-Mar-2021,https://darulifta-deoband.com/home/ur/inheritance-will/603324,وراثتی گھر میں ميرا حصّہ ہے یا نہیں؟,میری والدہ مجھے وراثتی گھر میں حصّہ نہیں دینا چاہتی تھیں ،اب ان کی وفات کے بعد کیا میرا اس گھر میں حصہ بنتا ہے یا نہیں؟ کیا اس گھر میں حصہ لینے پر میں گنہگار ہو جاؤں گا یا نہیں؟,"<p>بسم الله الرحمن الرحيم</p><p> </p><p>Fatwa:644-489/L=7/1442</p><p>&nbsp;جی ہاں! آپ بھی اپنے والدین کے ترکہ سے حصہ پانے کے حق دار ہوں گے اگرچہ آپ کی والدہ کو آپ کو حصہ نہیں دینا چاہتی تھیں، اگر آپ اس گھر سے اپنا حصہ لیتے ہیں تو آپ گنہگار نہ ہوں گے۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603324,deoband,معاملات,وراثت ووصیت
16-Mar-2021,https://darulifta-deoband.com/home/ur/inheritance-will/603260,چار بیٹوں اور سات بیٹیوں كے درمیان تقسیم جائیداد,"کیا فرماتے ہیں علما ء کرام و مفتیان عظام مسُلہ ذیل کے بارے میں :
1)کہ ارشاد علی کی وفات ہوگئی ہے ، انکی دو بیویاں تھیں ، اور دونوں کا انتقال بھی ارشاد علی کی حیات ہی میں ہوگیا تھا دونوں بیویوں سے 5 لڑکے اور 7 لڑکیاں ہیں جن میں سے ایک لڑکے کا انتقال بھی ارشاد علی کی حیات ہی میں ہوگیا تھا۔اس کی ایک اولاد زندہ ہے جو کے ارشاد علی کے پوتے ہیں۔اب دریافت طلب مسُلہ یہ ہیں کے ارشاد علی کی وراثت ان کی اولاد میں کس طرح تقسیم ہوگی؟
2) کیا مرحوم لڑکے کی اولادبھی وراثت کی حقدار ہوگی؟ دو لڑکیوں کی ابھی تک شادی نہیں ہوئی ہے اب وراثت کی تقسیم شادی سے قبل ہو یا بعد؟
(3 (4ارشاد علی کی وفات کو سات مہینے ہو چکے ہیں اُن کی پوری جائیداد کا علم دوسری بیوی کے بچوں کو ہے تو کیا تقسیمِ وراثت میں اس قدر تا خیر کرنا جائز ہے ؟جبکہ باقی حقداروں کا تقاضہ بھی ہے ۔
(5اگر دوسری بیوی کے بچے جن کو پوری جائیداد کا علم ہے تقسیمِ وراثت کے وقت پوری جائیداد کو ظاہر نہ کریں تو یہ شریعت کی نگاہ میں کیا ہے ؟","<p>بسم الله الرحمن الرحيم</p><p> </p><p>Fatwa : 681-86T/B=07/1442</p><p>&nbsp;صورت مذکورہ میں ارشاد علی کا کل ترکہ 15 سہام پر شریعت کے اصول کے مطابق تقسیم ہوگا۔ جن میں سے چاروں لڑکوں کو 2-2 سہام ملیں گے۔ اور ساتوں لڑکیوں کو ایک ایک سہام ملیں گے۔ دونوں بیویاں چونکہ ارشاد علی کی حیات میں فوت ہوگئی ہیں لہٰذا وہ وارث نہ ہوں گی۔ اور جو لڑکا ارشاد علی کی حیات میں فوت ہوگیا ہے وہ بھی اور اس کے بیوی بچے (پوتے) بھی محروم ہوجائیں گے۔</p><p>(۲) میراث کی تقسیم میں بلاوجہ تاخیر کرنا مناسب نہیں، جلد سے جلد تقسیم کردینا چاہئے۔ موجودہ بہنوں کی شادی ان کے بھائی کریں گے۔</p><p>(۳، ۴، ۵) دوسری بیوی کے بچوں سے ارشاد علی کی پوری جائیداد کا پتہ لگانا ضروری ہے اور بچوں کو بتانا بھی فرض ہے۔ معلوم ہونے پر تمام جائیداد سابق تحریر کے مطابق کردیں۔ اگر وہ نہیں بتاتے ہیں تو یہ ا ن کی چوری اور خیانت اور اپنے بھائی بہنوں کی حق تلفی ہوگی۔</p><p></p><br><span style=""font-size:1.2em"">
								<p><strong>واللہ تعالیٰ اعلم</strong></p>
								<br class=""clear"">
								<p><strong>دارالافتاء،</strong><br>دارالعلوم دیوبند</p>
							</span>",603260,deoband,معاملات,وراثت ووصیت
