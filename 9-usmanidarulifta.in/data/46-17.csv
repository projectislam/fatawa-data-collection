link,title,question_html,answer_html,issued_at,html_container,dar_ul_ifta
https://www.usmanidarulifta.in/2020/04/blog-post_27.html,شہری حالات کے تناظر میں چند اہم گذارشات,,,پیر، 27 اپریل، 2020,"<div class=""date-outer"">
<h2 class=""date-header""><span>پیر، 27 اپریل، 2020</span></h2>
<div class=""date-posts"">
<div class=""post-outer"">
<div class=""post hentry uncustomized-post-template"" itemprop=""blogPost"" itemscope=""itemscope"" itemtype=""http://schema.org/BlogPosting"">
<meta content=""6140543398167395599"" itemprop=""blogId""/>
<meta content=""3934624002807859828"" itemprop=""postId""/>
<a name=""3934624002807859828""></a>
<h3 class=""post-title entry-title"" itemprop=""name"">
<a href=""https://www.usmanidarulifta.in/2020/04/blog-post_27.html"">شہری حالات کے تناظر میں چند اہم گذارشات</a>
</h3>
<div class=""post-header"">
<div class=""post-header-line-1""></div>
</div>
<div class=""post-body entry-content"" id=""post-body-3934624002807859828"" itemprop=""articleBody"">
<p dir=""rtl"">*شہری حالات کے تناظر میں چند اہم گذارشات* </p>
<p dir=""rtl"">✍ محمد عامر عثمانی ملی<br/>
 (امام وخطيب مسجد کوہ نور) </p>
<p dir=""rtl"">قارئین کرام ! شہر عزیز مالیگاؤں میں جتنی اموات کرونا وائرس سے متاثر مریضوں کی نہیں ہورہی ہیں اس سے زیادہ اموات کرونا کی وجہ سے ہورہی ہے۔ یعنی گمان ہوتا ہے کہ احتیاطی تدابیر کے نام پر کچھ ایسے فیصلے لیے گئے ہیں جو بجائے شہریان کے حق میں مفید ثابت ہونے کے انہیں سخت نقصان پہنچانے کا کام کررہے ہیں۔ یکے بعد دیگرے مشہور شخصیات اور قائدین کی اموات نے شہریان کو انتہائی غمزدہ، خوفزدہ اور بے حال کردیا ہے۔ </p>
<p dir=""rtl"">انتظامیہ کی طرف سے احتیاطی تدابیر کے نام پر ہاٹ اسپاٹ علاقوں کو سیل کردیا گیا، اور راستے بند ہونے کی وجہ سے متعدد مریضوں کو بروقت ہسپتال نہیں پہنچایا جاسکا۔ یہی ان کی موت کا سبب بنا۔ پھر اس میں عوام کے ایک بڑے طبقہ نے از خود اپنی گلی محلوں کو بند کرلیا جس کی وجہ سے یہ لوگ بھی کسی نہ کسی درجہ میں ان کی موت کے ذمہ دار ہوکر گناہ گار ہوئے ہیں۔ اب پانی سر سے اوپر ہورہا ہے، لہٰذا پہلی فرصت میں بند راستوں کو مکمل طور پر کھولا جائے۔ </p>
<p dir=""rtl"">بڑے بڑے پرائیویٹ ہسپتالوں کا کوئی بدل فراہم کیے بغیر انہیں بند کروا دیا گیا۔ پھر بعض ہسپتالوں کو کھولنے کی اجازت بھی دی گئی تو دسیوں پابندیوں کے ساتھ۔ لاکھوں کی آبادی والے اس شہر میں جب غیر فطری طریقہ اختیار کرتے ہوئے ہسپتالوں کو بند کردیا جائے گا، اور جاری رہنے والے ہسپتالوں میں دسیوں پابندیاں لگادی جائیں گی تو کیا ہوگا؟ بروقت کماحقہ طبی امداد نہ ملنے پر اموات نہیں ہوں گی تو اور کیا ہوگا؟ لہٰذا اب انتہائی ضروری ہوگیا ہے کہ احتیاطی تدابیر کے ساتھ تمام ہسپتالوں کو کھلوایا جائے اور ان میں حسب معمول مریضوں کے علاج ومعالجہ کا پورا بندوبست کیا جائے۔</p>
<p dir=""rtl"">صحافی حضرات اور ان کی خبریں فوری طور پر پھیلانے والوں سے عاجزانہ درخواست ہے کہ وہ انتہائی دانشمندی سے کام لیں، اور درج ذیل احادیث کو پیش نظر رکھیں جو ہمارے لیے مشعل راہ ہے۔</p>
<p dir=""rtl"">حضرت عبداللہ ابن عمر رضی اللہ عنہ کہتے ہیں کہ رسول کریم ﷺ نے فرمایا : جو شخص اپنے کسی بھائی کی طرف ڈرانے والی نظر سے دیکھے تو قیامت کے دن اللہ تعالیٰ اس کو ڈرائے گا۔ (بیہقی)</p>
<p dir=""rtl"">ایک حدیث شریف میں آیا ہے کہ نبی کریم ﷺ نے حضرت معاذ رضی اللہ عنہ کو یمن بھیجتے ہوئے فرمایا : خوشخبری دینا، نفرت مت پھیلانا، آسانی پیدا کرنا، مشکلات میں نہ ڈالنا، ایک دوسرے کی بات ماننا اور آپس میں اختلاف نہ کرنا۔ (مسند احمد) </p>
<p dir=""rtl"">اسی کے ساتھ ایک واقعہ بھی سنتے چلیں کہ ایک بادشاہ نے خواب دیکھا کہ اس کے کئی دانت گرگئے ہیں، وہ بڑا پریشان ہوا کہ خواب میں میں نے دانت گرتے ہوئے دیکھے، اس نے صبح تعبیر کرنے والے کو بتایا، اب وہ تعبیر کرنے والا ذرا  کا بندہ تھا، اس نے خواب سن کر کہا : بادشاہ سلامت ! آپ کے دانت گرے ہیں اس کا مطلب یہ ہے کہ آپ اپنے سامنے اپنے کئی رشتہ داروں کو مرتے دیکھیں گے، اب جیسے ہی اس نے تعبیر بتائی تو بادشاہ کو اتنا غصہ آیا کہ اس نے کہا، اسے دوچار جوتے لگا دو اور یہاں سے بھگا دو، یہ ایسی بری تعبیر بتا رہا ہے، اس کے بعد وہ پھر بھی خواب کی وجہ سے پریشان تھا کہ آخر اس کی کوئی نہ کوئی تعبیر تو ہوگی، چنانچہ ایک اور بندے کو بلایا گیا، وہ بندہ ذرا سمجھدار تھا، اس کوبات کرنے کا سلیقہ آتا تھا، لہٰذا جب اس نے خواب سنا تو اس نے کہا : بادشاہ سلامت ! یہ بہت اچھا خواب ہے، آپ کو مبارک ہو، بادشاہ نے پوچھا : کیسے؟ اس نے کہا : آپ اپنے تمام رشتہ داروں سے زیادہ لمبی عمر پائیں گے، بادشاہ اس تعبیر سے بہت خوش ہوا اور کہا کہ اس کو انعام دے کر روانہ کر دو۔</p>
<p dir=""rtl"">ذکر کردہ واقعہ میں خواب کی تعبیر تو ایک ہی ہے لیکن جس نے اسے مثبت انداز میں بیان کیا تو سامنے والے پر بھی اس کا اچھا اثر ہوا اور خود بیان کرنے والے کا بھی فائدہ ہوا۔</p>
<p dir=""rtl"">موجودہ حالات میں ایک بڑا مسئلہ یہ بھی ہے کہ جیسے ہی ہی لاک ڈاؤن کی تاریخ ختم ہونے کا وقت قریب آنے لگتا ہے، بار بار ایسی خبریں پھیلائی جاتی ہیں جس میں حتمی طور پر کوئی فیصلہ نہیں ہوتا۔ بس صرف اٹکلیں ہوتی ہیں، یہ ہوگا وہ ہوگا۔ فلاں نے یہ کہا، فلاں نے وہ کہا۔ جسے پڑھ کر سوائے ذہنی تناؤ بڑھنے کے اور کچھ نہیں ہوتا۔ لہٰذا ایسی خبروں کے شیئر کرنے کا سلسلہ فوری طور پر بند کردیا جائے۔ صرف انتہائی اہم اور حتمی فیصلے والی خبروں کو پھیلایا جائے۔</p>
<p dir=""rtl"">خلاصہ یہ کہ ان حالات میں خبریں لکھنے والے مثبت پوائنٹ کو ہائی لائٹ کریں اور خبروں کو ڈرانے اور خوفزدہ کرنے والے انداز میں پیش نہ کریں کہ یہی شریعت کا حکم اور حالات کا تقاضا ہے۔</p>
<p dir=""rtl"">میت کا پکارا کرنا کوئی فرض یا واجب نہیں ہے، بلکہ یہ صرف ایک جائز عمل ہے، کارخانے بند ہونے کی وجہ سے اسپیکر پر کیے جانے والے پکارے کی آواز دور تک پہنچ رہی ہے۔ ایک ساتھ کئی کئی پکارے سننے کی وجہ سے شوگر، پریشر، اور قلبی امراض کے مریضوں پر بہت زیادہ اثر ہورہا ہے، اور ان کے مرض میں غیرمعمولی اضافہ ہورہا ہے، اور بر وقت طبی امداد نہ ملنے کی وجہ سے اموات ہورہی ہیں۔ لہٰذا حالات سازگار ہونے تک مصلحتاً یہ سلسلہ بھی موقوف کردینا بہتر ہے۔ رشتہ داروں تک فون کال کے ذریعے خبر پہنچادی جائے، ویسے بھی احتیاطی تدابیر کا تقاضا ہے کہ تدفین میں زیادہ افراد شریک نہ ہوں۔ </p>
<p dir=""rtl"">اللہ تعالٰی سے دعا ہے کہ وہ شہر عزیز مالیگاؤں پر اپنا خصوصی کرم فرمائے، اور مہلک وبا کی تباہ کاریوں سے ہم سب کی حفاظت فرمائے ۔ آمین</p>
<div style=""clear: both;""></div>
</div>
<div class=""post-footer"">
<div class=""post-footer-line post-footer-line-1"">
<span class=""post-author vcard"">
</span>
<span class=""post-timestamp"">
-
<meta content=""https://www.usmanidarulifta.in/2020/04/blog-post_27.html"" itemprop=""url""/>
<a class=""timestamp-link"" href=""https://www.usmanidarulifta.in/2020/04/blog-post_27.html"" rel=""bookmark"" title=""permanent link""><abbr class=""published"" itemprop=""datePublished"" title=""2020-04-27T23:27:00+05:30"">اپریل 27, 2020</abbr></a>
</span>
<span class=""post-comment-link"">
<a class=""comment-link"" href=""https://www.usmanidarulifta.in/2020/04/blog-post_27.html#comment-form"" onclick="""">
کوئی تبصرے نہیں:
  </a>
</span>
<span class=""post-icons"">
</span>
<div class=""post-share-buttons goog-inline-block"">
</div>
</div>
<div class=""post-footer-line post-footer-line-2"">
<span class=""post-labels"">
Labels:
<a href=""https://www.usmanidarulifta.in/search/label/%D9%85%D8%B6%D8%A7%D9%85%DB%8C%D9%86%20%D9%88%20%D9%85%D9%82%D8%A7%D9%84%D8%A7%D8%AA"" rel=""tag"">مضامین و مقالات</a>
</span>
</div>
<div class=""post-footer-line post-footer-line-3"">
<span class=""post-location"">
</span>
</div>
</div>
</div>
</div>
</div></div>",usmanidarulifta.in
https://www.usmanidarulifta.in/2020/04/blog-post_23.html,قضیہ دس رکعت تراویح کا,,,جمعرات، 23 اپریل، 2020,"<div class=""date-outer"">
<h2 class=""date-header""><span>جمعرات، 23 اپریل، 2020</span></h2>
<div class=""date-posts"">
<div class=""post-outer"">
<div class=""post hentry uncustomized-post-template"" itemprop=""blogPost"" itemscope=""itemscope"" itemtype=""http://schema.org/BlogPosting"">
<meta content=""6140543398167395599"" itemprop=""blogId""/>
<meta content=""7113917323562022742"" itemprop=""postId""/>
<a name=""7113917323562022742""></a>
<h3 class=""post-title entry-title"" itemprop=""name"">
<a href=""https://www.usmanidarulifta.in/2020/04/blog-post_23.html"">قضیہ دس رکعت تراویح کا</a>
</h3>
<div class=""post-header"">
<div class=""post-header-line-1""></div>
</div>
<div class=""post-body entry-content"" id=""post-body-7113917323562022742"" itemprop=""articleBody"">
<p dir=""rtl"">*قضیہ دس رکعت تراویح کا*</p>
<p dir=""rtl"">✍ محمد عامر عثمانی ملی<br/>
    (امام وخطیب مسجد کوہ نور) </p>
<p dir=""rtl"">قارئین کرام ! سعودی حکومت نے وبائی مرض کو لے کر یہ فیصلہ کیا ہے کہ اس سال حرمین میں دس رکعت تراويح اور تین رکعت وتر باجماعت ادا کی جائے گی۔ اکیسویں شب سے تہجد کی نماز باجماعت ادا کی جائے گی، تراويح اور تہجد میں ملاکر انتیسویں شب کو قرآن کریم کی تکمیل ہوگی۔ اور بقیہ مساجد بند رہیں گی۔</p>
<p dir=""rtl"">چونکہ اس سال عمرہ پر بھی پابندی لگی ہوئی ہے اس لیے دیگر ممالک سمیت ہندوستانی مسلمانوں کے لیے بھی وہاں جانے پر پابندی عائد ہے۔ اب جبکہ ہندوستانی مسلمانوں کو وہاں جانا ہی نہیں ہے اور ان کے ساتھ یہ مسئلہ بھی پیش نہیں آنے والا ہے کہ وہاں دس رکعت تراويح ہوگی تو ہم کس طرح تراویح پڑھیں؟ تو پھر اس میں دلچسپی لینے اور بلاوجہ تشویش میں مبتلا ہونے کی کیا ضرورت ہے؟ سعودی حکومت کے بہت سے فیصلے ہماری سمجھ کے باہر ہیں، ایک یہ بھی سمجھ لیا جائے۔ ہمارا کام یہ ہے کہ ہم اِدھر اُدھر جھانکنے اور پریشان ہونے کے بجائے سیدھے اپنے مسلک کے مطابق عمل کریں۔ اور حنفی مسلک جو عین قرآن وسنت کے مطابق ہے وہ یہی ہے کہ تراویح کی بیس رکعتیں ادا کرنا سنت مؤکدہ ہے، اس پر امت کا اجماع ہے، یعنی چودہ سو سال سے امت تراویح کی بیس رکعت باجماعت ادا کرتی آرہی ہے۔ </p>
<p dir=""rtl"">سوالات یہ بھی آرہے ہیں کہ اگر ہم تراویح بیس کے بجائے دس رکعت پڑھیں تو اس کا کیا حکم ہوگا؟ سیدھی سی بات ہے کہ سعودی عرب میں حنبلی مسلک رائج ہے اور ہم حنفی ہیں تو ہم کیسے دوسرے مسلک پر عمل کرسکتے ہیں؟ اگر ایسے ہی کسی بھی مسلک پر عمل کرنے کی اجازت دے دی جائے تو چوں چوں کا مربہ بن جائے گا۔ لوگ شریعت پر نہیں بلکہ نفسانی خواہشات پر عمل کریں گے۔ جہاں آسانی ہوگی اس پر عمل کیا جائے گا اور جہاں مشکل ہو اسے چھوڑ دیا جائے گا۔ جبکہ آپ صلی اللہ علیہ و سلم کا بالکل واضح ارشاد ہے کہ تم میں سے کوئی آدمی اس وقت تک کامل مومن نہیں ہوسکتا جب تک کہ اس کی خواہشات اس چیز (دین و شریعت) کی تابع نہیں ہوتیں جس کو میں اللہ کی جانب سے لایا ہوں۔ (شرح السنہ) </p>
<p dir=""rtl"">حدیث شریف کا مطلب یہی ہے کہ ہم اپنی خواہشات کو دین کے تابع کریں نہ کہ خود دین کو اپنی خواہشات کے تابع کرنے کی کوشش کی جائے۔ لہٰذا جب مسلمان اپنا مسلک چھوڑ کر اِدھر اُدھر دیکھے گا تو اس کا انجام یہی ہوگا وہ دین پر عمل کرنے کے بجائے اپنی خواہشات پر عمل کرے گا۔</p>
<p dir=""rtl"">سعودی حکومت کا یہ فیصلہ بلاشبہ خلافِ شرع وخلافِ عقل ہے کہ جب حرمین میں مخصوص لوگوں کو تراویح پڑھنے کی اجازت دی گئی ہے تو پھر رکعتوں میں کمی کرنے کی کیا ضرورت ہے؟ یعنی جب چند افراد تراویح ادا کرسکتے ہیں تو وہ پوری بیس رکعت کیوں نہیں ادا کرسکتے؟ جبکہ اخیر عشرہ میں دس رکعت تہجد بھی باجماعت ادا کی جائے گی۔</p>
<p dir=""rtl"">اچھی طرح سمجھ لیا جائے کہ تراويح بیس رکعت ادا کرنا سنت مؤکدہ ہے، لہٰذا بلاعذر شرعی اس میں سے جتنی رکعتیں کم ادا کی جائیں گی، اتنی رکعتوں کے چھوڑنے کا گناہ ہوگا۔ چنانچہ جن حضرات کے دل ودماغ میں دس رکعت تراويح پڑھنے کا باطل خیال آرہا ہے وہ فوراً اسے جھٹک دیں اور اس عمل سے باز رہیں کہ یہ شیطانی وسوسہ ہے اور کچھ نہیں۔</p>
<p dir=""rtl"">اللہ تعالٰی آپ ہم سب کی نفسانی خواہشات پر چلنے حفاظت فرمائے اور سنت کے عین مطابق عبادتوں کے انجام دینے کی توفیق عطا فرمائے۔ آمین</p>
<div style=""clear: both;""></div>
</div>
<div class=""post-footer"">
<div class=""post-footer-line post-footer-line-1"">
<span class=""post-author vcard"">
</span>
<span class=""post-timestamp"">
-
<meta content=""https://www.usmanidarulifta.in/2020/04/blog-post_23.html"" itemprop=""url""/>
<a class=""timestamp-link"" href=""https://www.usmanidarulifta.in/2020/04/blog-post_23.html"" rel=""bookmark"" title=""permanent link""><abbr class=""published"" itemprop=""datePublished"" title=""2020-04-23T15:51:00+05:30"">اپریل 23, 2020</abbr></a>
</span>
<span class=""post-comment-link"">
<a class=""comment-link"" href=""https://www.usmanidarulifta.in/2020/04/blog-post_23.html#comment-form"" onclick="""">
1 تبصرہ:
  </a>
</span>
<span class=""post-icons"">
</span>
<div class=""post-share-buttons goog-inline-block"">
</div>
</div>
<div class=""post-footer-line post-footer-line-2"">
<span class=""post-labels"">
Labels:
<a href=""https://www.usmanidarulifta.in/search/label/%D9%85%D8%B6%D8%A7%D9%85%DB%8C%D9%86%20%D9%88%20%D9%85%D9%82%D8%A7%D9%84%D8%A7%D8%AA"" rel=""tag"">مضامین و مقالات</a>
</span>
</div>
<div class=""post-footer-line post-footer-line-3"">
<span class=""post-location"">
</span>
</div>
</div>
</div>
</div>
<div class=""post-outer"">
<div class=""post hentry uncustomized-post-template"" itemprop=""blogPost"" itemscope=""itemscope"" itemtype=""http://schema.org/BlogPosting"">
<meta content=""6140543398167395599"" itemprop=""blogId""/>
<meta content=""3258825260529258496"" itemprop=""postId""/>
<a name=""3258825260529258496""></a>
<h3 class=""post-title entry-title"" itemprop=""name"">
<a href=""https://www.usmanidarulifta.in/2020/04/blog-post_22.html"">انتظامیہ، لیڈران اور ڈاکٹروں سے صاف صاف باتیں</a>
</h3>
<div class=""post-header"">
<div class=""post-header-line-1""></div>
</div>
<div class=""post-body entry-content"" id=""post-body-3258825260529258496"" itemprop=""articleBody"">
<p dir=""rtl"">*انتظامیہ، لیڈران اور ڈاکٹروں سے صاف صاف باتیں* </p>
<p dir=""rtl"">✍ محمد عامر عثمانی ملی <br/>
  (امام وخطيب مسجد کوہ نور) </p>
<p dir=""rtl"">قارئین کرام ! کرونا وائرس کو لے کر شہر میں جو حالات بن رہے ہیں، ان سے متعلق بندہ بہت فکرمند اور رنجیدہ ہے۔ مختلف مسائل ہیں جن سے عوام کا ایک بڑا طبقہ سخت پریشان اور بالکل بے حال ہوتا جارہا ہے۔ اگر فوری طور پر ان کا سدباب نہیں کیا گیا تو شہر کے امن کو شدید خطرہ لاحق ہوسکتا ہے۔ </p>
<p dir=""rtl"">*انتظامیہ کی کارکردگی* <br/>
جن افراد کو کورنٹائن کیا گیا ہے ان کی خبر گیری میں انتہائی غفلت سے کام لیا جارہا ہے، انہیں جیسے تیسے کھانا تو پہنچ جارہا ہے، لیکن دیگر سہولیات سے یہ افراد محروم ہیں، پردہ نشین خواتین اور بچوں کے مسائل ہیں، کیا ان پر کماحقہ توجہ دی جارہی ہے؟ دو دن بعد رمضان المبارک ہے اگر یہی حال رہا تو ان کی عبادات کا کیا ہوگا؟ ان کی صحیح معلومات لینے اور ان سب باتوں پر خصوصی توجہ دینے کی ضرورت ہے۔</p>
<p dir=""rtl"">کرونا کے پازیٹیو مریضوں کی حالت بھی انتہائی تشویشناک ہے، انہیں ان کی رپورٹ تک نہیں بتائی جارہی ہے، خواہ مریض ڈاکٹر ہی کیوں نا ہو۔ بس صرف پازیٹیو بتاکر ان کے گھروالوں کو اٹھاکر کورنٹائن کردیا جاتا ہے۔ رپورٹ نہ بتانے کے پیچھے کیا حکمت ہے یہ بھی تشویشناک ہے۔ ان مریضوں کو الگ تھلگ کرکے گویا قید کردیا گیا ہے، ورنہ علاج کے نام پر انہیں دن میں صرف ایک کیپسول دیا جاتا ہے، وہ بھی مانگنے پر۔ جو لوگ ان کی نگرانی پر مامور ہیں وہ انہیں آتا دیکھ کر بھاگنے لگتے ہیں۔ آپ بتائیں جب ان مریضوں کے ساتھ ایسا بے رُخی چھوت چھات کا معاملہ کیا جائے گا تو ان کا مرض اور بڑھے گا یا کم ہوگا؟ یہ افراد زندگی سے مایوس نہیں ہوں گے؟ ان کے گھر والے جو خود بھی کورنٹائن کا عذاب جھیل رہے ہیں وہ مزید فکرمند نہیں ہوں گے؟ کیا یہ خوف ودہشت کا ماحول انہیں بھی کرونا کا مریض نہیں بنادے گا؟ کھانا جیسے تیسے جمیعت کی طرف سے آرہا ہے۔ ایسے حالات میں جمیعت کیا کیا اور کہاں تک کرے؟ غریبوں تک ریلیف پہنچائے یا کرونا متاثرین کو کھانا پہنچائے؟ جبکہ حقیقتاً ریلیف اور مریضوں کی دیکھ بھال کی پوری ذمہ داری شہری انتظامیہ کی ہے، اور ان کا کام مخیرانِ قوم کے تعاون سے جمیعت کررہی ہے۔ ایسا معلوم ہوتا ہے کہ انتظامیہ صرف کرونا متاثرین کو دوسروں سے الگ کردینا چاہتی ہے تاکہ دوسروں میں یہ مرض نہ پھیلے، پھر چاہے متاثرین مرجائیں انہیں اس کی پرواہ نہیں۔</p>
<p dir=""rtl"">*ایک اور دردناک واقعہ* <br/>
ابھی جڑواں بچوں سے حاملہ خاتون کی شہادت کا دل چیر دینے والا سانحہ ہمارے سامنے سے ہٹا بھی نہیں تھا کہ ایک دوسرا دردناک حادثہ پیش آگیا۔ ہماری کوہ نور مسجد کے مؤذن حافظ شہباز جو چھوٹا قبرستان کے پاس رہتے ہیں، آج صبح ان کے والد صاحب کی پتھری کی وجہ سے طبیعت خراب ہوئی، وہ انہیں لے جانے کے لئے رکشہ کی تلاش میں نکلے تو کوئی رکشہ والا تیار نہیں ہوا، ایک رکشہ والے تیار ہوئے تو اس میں پیٹرول ہی نہیں تھا، کیونکہ انتظامیہ نے پیٹرول بند کروا رکھے ہیں، پھر ٹووہیلر سے پیٹرول نکال کر رکشے میں ڈالا گیا، اس کے بعد وہاں سے روانگی ہوئی، پہلے مریض کو سابق میئر عبدالمالک کے لگائے ہوئے کیمپ میں لے گئے، جہاں مریض ان ڈاکٹروں کے کنٹرول سے باہر ہوچکے تھے چنانچہ انہیں جونے فاران جانے کا مشورہ دیا گیا۔ وہاں سے نکلنے کے بعد بند راستوں کی وجہ سے کافی تاخیر کے بعد یہ حضرات جونے فاران پہنچے، جہاں مریض کا کوئی ٹریٹ مینٹ نہیں کیا گیا، بلکہ انہیں سیدھے سول ہسپتال جانے کے لیے کہا گیا۔ وہاں پہنچنے کے بعد جب ڈاکٹر نے مریض کو دیکھا تو کہا کہ یہاں پہنچنے میں آپ لوگوں نے تاخیر کردی۔ اگر وہیں شہر میں ان کا ٹریٹ مینٹ ہوجاتا تو کنٹرول کیا جاسکتا تھا۔ اور مریض نے وہیں دم توڑ دیا۔ لاک ڈاؤن میں اس طرح کے متعدد واقعات ہوچکے ہیں۔ اب ان سب کا ذمہ دار کسے ٹھہرایا جائے؟ راستہ بند کرنے والی عوام اور ڈپارٹمنٹ کو یا بروقت طبی امداد نہ دینے والے ڈاکٹروں کو؟ </p>
<p dir=""rtl"">*پولیس کا سلوک* <br/>
مؤذن صاحب کے چچا حافظ صادق اپنے بڑے بھائی کے پیچھے گاڑی لے کر نکلے تو انہیں چندنپوری گیٹ پر پولیس نے روک لیا، اس وقت سوا گیارہ بج رہے تھے جو چھوٹ کا وقت ہے۔ انہوں نے صفائی پیش کی کہ وہ مریض کے ساتھ جارہے ہیں اس کے باوجود پولیس نے ان کی ایک نہ سُنی اور چار پولیس والوں نے مل کر انہیں بُری طرح مارا کہ وہ بے چارے لنگڑا کر چل رہے ہیں۔ جبکہ دو دن بعد رمضان المبارک میں انہیں تراویح بھی پڑھانا ہے۔ ایک تو بھائی کے اچانک انتقال کا غم دوسرے ان پر پولیس کا قہر۔ غریب عوام تڑپ کر رہ جاتے ہیں۔ ایسے حالات میں ان کی بددعا سیدھے عرشِ الہی کو جاکر ہلادے گی۔ اور پھر وہاں سے جب انصاف ہوگا تو خوابِ غفلت میں پڑے ہوئے انتظامیہ، لیڈران اور ڈاکٹروں کی دنیا وآخرت کو برباد کرکے رکھ دے گا۔</p>
<p dir=""rtl"">*بعض ڈاکٹروں کا حال* </p>
<p dir=""rtl"">بعض ڈاکٹر حضرات جو اس بیماری سے خائف ہوکر گوشہ عافیت میں چلے گئے ہیں اور اپنے فرض منصبی کو بھول بیٹھے ہیں ان کا کیا؟ کیا یہ حضرات مریضوں کو صرف گاہک سمجھتے ہیں کہ جب من میں آیا معاملہ کیا اور جب من میں آیا انکار کردیا۔ یعنی جب تک معاملہ فائدہ کا ہوگا تو مریضوں کا علاج کیا جائے گا۔ جب معاملہ قربانی دینے کا آئے گا تب انہیں بے یار ومددگار چھوڑ دیا جائے گا؟ کیا اس باوقار پیشے کا یہی تقاضا ہے؟ کیا ایسے حالات میں شریعت کا یہی حکم ہے کہ جب قوم کو آپ کی ضرورت ہوگی اس وقت آپ انہیں اکیلا چھوڑ دیں؟ بلاشبہ ایسی مجرمانہ غفلت اور مطلب پرستی میں پڑے ہوئے ڈاکٹر حضرات اللہ کے یہاں قابل گرفت ہوں گے، جہاں ہر مظلوم کو انصاف ملے گا اور ظالم کو کیفر کردار تک پہنچایا جائے گا۔</p>
<p dir=""rtl"">*صحافیوں کی ذمہ داری* <br/>
صحافی حضرات تو صرف کرونا مریضوں کی تعداد سب سے پہلے وائرل کرنے میں لگے ہوئے ہیں اور اسے ہی صحافت سمجھ رہے ہیں، جبکہ ایسے حالات میں ان کا کام یہ تھا کہ عوامی پریشانیوں کو جانتے اور ارباب اقتدار تک ان کے درد کو پہنچانے کے لیے ایڑی چوٹی کا زور لگادیتے۔ لہٰذا ان پر بھی ضروری ہے کہ وہ اپنے فرض منصبی کو پہچانیں اور اسے کماحقہ ادا کرنے کی کوشش کریں، ورنہ غفلت اور سیاسی لیڈران کی چاپلوسی والی صحافت یقیناً آپ کے لیے دنیا وآخرت سخت نقصان کا باعث بنیں گی۔</p>
<p dir=""rtl"">*لیڈران کی غفلت* <br/>
شہر میں جب کرونا متاثرین کی تعداد بڑھتی جارہی ہے ایسے حالات میں صاف صفائی اور جراثیم کش دواؤں کے چھڑکاؤ میں مزید تیزی آنی چاہیے تھی، لیکن اس کے برعکس شہر کے ریڈ زون تک عام دنوں میں ہونے والی صفائی سے بھی محروم ہوگئے ہیں جس کی وجہ سے مچھروں کی بہتات ہوگئی ہے، جو مزید بیماریوں کا سبب بن رہے ہیں۔ اب اس کا ذمہ دار کون ہے؟ بلاشبہ یہ لیڈران کی غفلت کا ہی نتیجہ ہے۔</p>
<p dir=""rtl"">*عوام کا کام* <br/>
ایسے حالات میں عوام کی ذمہ داری یہ ہے کہ وہ احتیاطی تدابیر کے ساتھ گھروں میں رہیں اور ان مسائل کو حل کرنے کے لیے قانون کی حد میں رہتے ہوئے ان سے جو کچھ ہوسکے کریں۔ اور رو رو کر اللہ تعالیٰ سے مغفرت طلب کریں اور حالات کے سدھرنے کی دعائیں کریں۔ یقیناً یہی وہ در ہے جہاں تمام مسائل حل ہوتے ہیں۔</p>
<p dir=""rtl"">اللہ تعالٰی سے دعا ہے کہ وہ ہمارے تمام مسائل کو حل فرمائے۔ اور جلد از جلد حالات کے سدھرنے کے فیصلے فرمائے۔ آمین</p>
<div style=""clear: both;""></div>
</div>
<div class=""post-footer"">
<div class=""post-footer-line post-footer-line-1"">
<span class=""post-author vcard"">
</span>
<span class=""post-timestamp"">
-
<meta content=""https://www.usmanidarulifta.in/2020/04/blog-post_22.html"" itemprop=""url""/>
<a class=""timestamp-link"" href=""https://www.usmanidarulifta.in/2020/04/blog-post_22.html"" rel=""bookmark"" title=""permanent link""><abbr class=""published"" itemprop=""datePublished"" title=""2020-04-23T00:41:00+05:30"">اپریل 23, 2020</abbr></a>
</span>
<span class=""post-comment-link"">
<a class=""comment-link"" href=""https://www.usmanidarulifta.in/2020/04/blog-post_22.html#comment-form"" onclick="""">
11 تبصرے:
  </a>
</span>
<span class=""post-icons"">
</span>
<div class=""post-share-buttons goog-inline-block"">
</div>
</div>
<div class=""post-footer-line post-footer-line-2"">
<span class=""post-labels"">
Labels:
<a href=""https://www.usmanidarulifta.in/search/label/%D9%85%D8%B6%D8%A7%D9%85%DB%8C%D9%86%20%D9%88%20%D9%85%D9%82%D8%A7%D9%84%D8%A7%D8%AA"" rel=""tag"">مضامین و مقالات</a>
</span>
</div>
<div class=""post-footer-line post-footer-line-3"">
<span class=""post-location"">
</span>
</div>
</div>
</div>
</div>
</div></div>",usmanidarulifta.in
https://www.usmanidarulifta.in/2020/04/blog-post_19.html,لاک ڈاؤن میں تراویح کیسے پڑھیں؟,,,پیر، 20 اپریل، 2020,"<div class=""date-outer"">
<h2 class=""date-header""><span>پیر، 20 اپریل، 2020</span></h2>
<div class=""date-posts"">
<div class=""post-outer"">
<div class=""post hentry uncustomized-post-template"" itemprop=""blogPost"" itemscope=""itemscope"" itemtype=""http://schema.org/BlogPosting"">
<meta content=""6140543398167395599"" itemprop=""blogId""/>
<meta content=""8518690487061147350"" itemprop=""postId""/>
<a name=""8518690487061147350""></a>
<h3 class=""post-title entry-title"" itemprop=""name"">
<a href=""https://www.usmanidarulifta.in/2020/04/blog-post_19.html"">لاک ڈاؤن میں تراویح کیسے پڑھیں؟</a>
</h3>
<div class=""post-header"">
<div class=""post-header-line-1""></div>
</div>
<div class=""post-body entry-content"" id=""post-body-8518690487061147350"" itemprop=""articleBody"">
<p dir=""rtl"">*لاک ڈاؤن میں تراویح کیسے پڑھیں؟* </p>
<p dir=""rtl"">✍ محمد عامر عثمانی ملی<br/>
   (امام وخطيب مسجد کوہ نور) </p>
<p dir=""rtl"">قارئین کرام ! ہندوستان سمیت پوری دنیا کے اکثر ممالک میں کرونا وائرس کو لے کر احتیاطی تدابیر کے تحت لاک ڈاؤن کیا گیا ہے جس کی وجہ سے مساجد میں نماز پڑھنے کے لیے پانچ افراد کی اجازت دی گئی ہے اور بقیہ افراد کے لیے گھروں میں نماز پڑھنے کا حکم دیا گیا ہے۔ الحمدللہ اس پر عمل بھی ہورہا ہے اور پنج وقتہ نمازوں اور نماز جمعہ کا گھروں میں اہتمام کیا جارہا ہے۔ اب چونکہ رمضان المبارک کی آمد آمد ہے، لہٰذا ہمارے سامنے ایک اہم مسئلہ تراویح کا ہے جس پر مختلف سوالات آرہے ہیں، دارالعلوم دیوبند کی طرف سے بھی اس سلسلے میں مفصل رہنمائی کردی گئی ہے، تاہم کچھ مسائل اب بھی باقی رہ جاتے ہیں جن کا اس مضمون میں احاطہ کرنے کی کوشش کی جارہی ہے۔</p>
<p dir=""rtl"">*تراویح میں مکمل قرآن مجید پڑھنا* <br/>
مساجد اور گھروں میں حفاظ کا نظم ہوتو وہاں مکمل قرآن مجید تراویح میں پڑھا جائے، بالخصوص مساجد میں حفاظ کے ہوتے ہوئے صرف نمازیوں کی تعداد کم ہونے یا سُستی کی وجہ سے ختم قرآن کی ایک اہم سنت ترک کردینا قطعاً درست نہ ہوگا۔ لہٰذا اس کا خوب خیال رکھا جائے۔</p>
<p dir=""rtl"">مساجد اور گھروں میں حفاظ کا نظم نہ ہوسکے تو الم تر کیف سے یا جتنا قرآن یاد ہوتو اتنا پڑھ لیا جائے، خواہ قرآن کم یاد ہونے کی وجہ سے سورتوں کے کئی مرتبہ دوہرانے کی نوبت آئے تب بھی کوئی حرج نہیں۔</p>
<p dir=""rtl"">جو حضرات باوجود خواہش اور کوشش کے تراویح میں مکمل قرآن نہ سُن سکیں وہ مایوس نہ ہوں، ان شاء اللہ یہ حضرات اپنی نیت کے مطابق مکمل قرآن سُننے کا ثواب پائیں گے۔</p>
<p dir=""rtl"">ایک ترتیب یہ بھی ہے کہ گھروں میں تراویح پڑھانے والے حفاظ قریب کی مسجد کے امامِ تراویح کی ترتیب کے مطابق پڑھائیں اور درمیانِ رمضان جب حالات سازگار ہوجائیں (اللہ کی ذات سے بعید نہیں ہے) اور مسجد میں عمومی جماعت کی اجازت مل جائے تو پھر بقیہ تراویح مسجد میں ادا کرلی جائے۔ ورنہ اپنی جگہ پر قرآن مکمل کیا جائے۔ ملحوظ رہے کہ ایسا کرنا صرف جائز ہے، فرض یا واجب نہیں۔ لہٰذا پابندی ختم ہونے کے باوجود گھروں پر قرآن مکمل کرنے میں کوئی قباحت نہیں۔ البتہ جہاں تراویح میں مکمل قرآن نہیں پڑھا جارہا ہو ایسے افراد کے لیے بہتر یہی ہے کہ وہ پابندی ختم ہونے کے بعد مسجد میں بقیہ تراويح ادا کریں۔</p>
<p dir=""rtl"">جن مساجد میں پانچ افراد کے نماز پڑھنے کا ضابطہ بنا ہوا ہو اس پر مصلیان عمل کریں، مسجد میں نماز پڑھنے کے جذبہ کی وجہ سے امام، مؤذن و ذمہ داران سے تکرار نہ کریں، اچھی طرح سمجھ لیں کہ آپ کی بے احتیاطی کی وجہ سے خدانخواستہ مسجد پر کوئی کارروائی ہوتی ہے تو اس کا وبال اور گناہ آپ پر ہوگا۔ لہٰذا حالات کا تقاضہ یہی ہے کہ ذمہ دارانِ مسجد کے ساتھ تعاون کریں۔ نیز ایسے حالات میں گھر پر نماز پڑھنے کی صورت میں بھی آپ مسجد میں نماز پڑھنے کے ثواب کے حقدار ہوں گے۔</p>
<p dir=""rtl"">*گھروں میں کیسے تراویح پڑھی جائے؟* <br/>
گھر میں اگر ایک سے زائد افراد ہوں تو انہیں باجماعت تراويح ادا کرنا چاہیے، کیونکہ حدیث شریف میں ہے کہ باجماعت نماز اکیلے نماز کے مقابلہ میں ۲۷؍ درجہ زیادہ فضیلت رکھتی ہے۔ (بخاری : ۱؍۸۹)</p>
<p dir=""rtl"">خواہ مرد کے ساتھ ایک عورت یا نابالغ سمجھدار بچہ ہی کیوں نہ ہو، اس صورت میں بھی باجماعت نماز کا ثواب مل جائے گا، لیکن یہ عورت مرد کے لیے محرم ہو، یعنی بیوی، ماں، بہن، دادی وغیرہ ۔ مرد کا صرف غیرمحرم عورت (خواہ ایک ہو یا ایک سے زائد) کی امامت کرنا سخت مکروہ ہے۔</p>
<p dir=""rtl"">اگر جماعت میں غیرمحرم مرد بھی ہوں تو خواتین پردے کی آڑ میں نماز پڑھیں۔</p>
<p dir=""rtl"">اگر جماعت میں عورت بھی ہوتو امام کے لیے عورت کی امامت کی نیت بھی کرنا ہے، اور اس کے لیے باقاعدہ الفاظ ادا کرنے کی ضرورت نہیں، دل میں ارادہ ہونا کافی ہے۔</p>
<p dir=""rtl"">مرد وعورت مقتدیوں کے لیے ضروی ہے کہ وہ امام کی اقتداء کی نیت کرلیں، اس کے لیے بھی الفاظ کا ادا کرنا ضروری نہیں، دل میں ارادہ کرلینا کافی ہے۔</p>
<p dir=""rtl"">جس طرح مرد امام کی اقتداء میں قرأت کی جگہ خاموش رہتے ہیں اسی طرح عورتوں کے لیے بھی یہی حکم ہے، اور جہاں مردوں کے لئے دعا اور تسبیحات پڑھنے کا حکم ہے وہی حکم عورتوں کے لیے بھی ہے۔ </p>
<p dir=""rtl"">*نابالغ کی امامت* <br/>
احناف کے نزدیک بالغ حضرات کی امامت کے لئے امام کا بالغ ہونا شرط ہے، نابالغ کی امامت بالغ مرد و عورت کے حق میں درست نہیں ہے، خواہ فرض نماز ہو یا نفل۔ البتہ نابالغ بچوں کے حق میں نابالغ کی امامت درست ہے۔ لڑکا بارہ سال میں بالغ ہوسکتا ہے، بشرطیکہ بلوغت کی علامتوں میں سے کوئی علامت ظاہر ہوجائے اور وہ یہ ہے کہ لڑکے کو احتلام ہوجائے یا اس کی  وطی سے بیوی حاملہ ہوجائے، یا اس سے منی کا خروج ہوجائے۔ اگر ان میں سے کوئی بھی علامت نہ پائی جائے تو لڑکے کی عمر پندرہ سال مکمل ہونے پر بلوغت کا حکم لگ جائے گا اور وہ بالغ حضرات کی امامت کرسکے گا۔</p>
<p dir=""rtl"">*مسجد کے مائک کی آواز پر گھروں میں نماز پڑھنا* <br/>
مسجد کے مائک کی آواز سے گھروں میں نماز پڑھنا یا آن لائن تراویح میں امام کی اقتدا کرنا جائز نہیں ہے۔ اس لئے کہ اس صورت میں اِتّصالِ صفوف نہیں پایا جاتا۔ اِتّصالِ صفوف یہ ہے کہ مسجد اور اس کے باہر لگائی گئی صفوں کے درمیان راستہ اتنا تنگ ہو کہ بیل گاڑی نہ گذر سکے تب باہر والوں کی اقتداء درست ہوگی۔ اور اگر راستہ اتنا کشادہ ہوکہ اس راستہ سے بیل گاڑی گذر سکتی ہو تو پھر باہر صف لگاکر پڑھنے والوں کی اقتداء درست نہیں۔ لہٰذا آن لائن تراویح میں امام کی اقتداء کرنے یا مسجد کے مائک کی آواز پر گھروں میں نماز پڑھنے والوں کی نماز نہیں ہوگی۔</p>
<p dir=""rtl"">*عورتوں کے حق میں عورتوں کی امامت* <br/>
خواتین کی امامت خواتین کے حق میں بھی اگرچہ بعض فقہاء کے نزدیک مکروہ ہے، لیکن تراویح کے باب میں بعض علماء نے گنجائش لکھی ہے، چنانچہ صاحب کتاب النوازل حضرت مولانا مفتی محمد سلمان صاحب منصورپوری لکھتے ہیں :<br/>
اگر کوئی حافظہ عورت اپنا قرآن یاد کرنے کی غرض سے تراویح میں قرآنِ کریم سنائے تو اس کی گنجائش ہے، اس لئے کہ ام المؤمنین سیدتنا حضرت عائشہ صدیقہ اور حضرت ام سلمہ رضی اللہ تعالیٰ عنہما سے اس کا ثبوت ملتا ہے۔ اس صورت میں امامت کرنے والی خاتون صف کے بیچ میں کھڑی ہوگی مردوں کی طرح صف سے آگے نہیں بڑھے گی۔ (کتاب الآثار للامام محمدؒ ۱؍۲۰۳-۲۰۶، مصنف ابن ابی شیبہ ۱؍۴۰۳/بحوالہ کتاب المسائل)</p>
<p dir=""rtl"">*نماز میں قرآن دیکھ کر پڑھنا* <br/>
نماز میں قرآن دیکھ کر پڑھنا احناف کے نزدیک جائز نہیں ہے۔ اس لیے کہ یہ عملِ کثیر ہے۔ عملِ کثیر نمازی کے اس عمل کو کہا جاتا ہے جو اصلاحِ صلوۃ کے لیے نہ ہو، اور نہ ہی نماز کے اعمال میں سے ہو، اور اس کو اس انداز سے کیا جائے کہ اچانک دیکھنے والا یہ سمجھے کہ یہ شخص نماز میں نہیں ہے۔ مثلاً ٹوپی اتارکر دونوں ہاتھوں سے سر کھجانے لگنا یا اچھل کود کرنا، اس سے نماز فاسد ہوجاتی ہے۔ لہٰذا نماز میں قرآن دیکھ کر پڑھنے کی وجہ سے امام و مقتدی کسی کی بھی نماز نہیں ہوگی۔</p>
<p dir=""rtl"">*مشہور تسبیح تراویح کا حکم* <br/>
تراویح کی بیس رکعات دس سلاموں سے پڑھی جائیں گی اور ان میں ہر ترویحہ یعنی چار رکعت اور وتر کے درمیان کچھ دیر ٹھہرنا مستحب ہے۔</p>
<p dir=""rtl"">ترویحہ کے لئے کوئی خاص عبادت متعین نہیں ہے، بلکہ اس بات کا اختیار ہے خواہ ذکر اذکار کیا جائے، یا تلاوت کی جائے یا پھر انفرادی طور پر نفل بھی ادا کی جاسکتی ہے۔ بعض فقہاء سے یہ تسبیح سبحان ذی الملک والملکوت ۔۔۔ الخ  کا پڑھنا منقول ہے، اس لیے یہ تسبیح بھی پڑھی جاسکتی ہے، لیکن خیال رہے اس کا پڑھنا صرف جائز ہے، فرض واجب یا سنت نہیں ہے، پس اسے فرض، واجب یا سنت سمجھتے ہوئے عمل کرنا نیز جہراً پڑھنا جائز نہیں ہے۔ فی زمانہ اس تسبیح کو بہت زیادہ اہمیت دی جارہی ہے جنہیں یاد نہ ہو وہ دیگر آسان اذکار کے بجائے یہی تسبیح دیکھ کر پڑھتا ہے، مساجد میں اس تسبیح کے پمفلٹ چسپاں کیے جاتے ہیں، جس سے گمان یہی ہوتا ہے کہ اسے ضروری سمجھ لیا گیا ہے، لہٰذا اس کی اصلاح ضروری ہے۔ </p>
<p dir=""rtl"">جیسا کہ اوپر ذکر کیا گیا ہے کہ اس تسبیح کا پڑھنا سنت نہیں ہے، اس لئے کہ کسی حدیث شریف میں اس کا حکم یا ترغیب یا آپ صلی اللہ علیہ و سلم و صحابہ کرام رضی اللہ عنھم اجمعین کا اس پر عمل مذکور نہیں ہے، بلکہ فقہ حنفی کی کتابوں میں سب سے پہلے یہ دعا قہستانی کی شرح وقایہ میں ملتی ہے، اور قہستانی نے اس کا حوالہ ""منہج العباد"" نامی کتاب کا دیا ہے، پھر قہستانی کی کتاب سے علامہ شامی نے ""رد المحتار"" میں نقل کیا ہے، پھر ردالمحتار سے یہ دعا کتب فقہ وفتاوی میں رائج ہوگئی۔ </p>
<p dir=""rtl"">مذکورہ تسبیح کے علاوہ وہ اذکارِ مسنونہ جن کی فضیلت احادیث میں وارد ہوئی ہیں مثلاً سُبْحَانَ اللہِ وَبِحَمْدِهِ سُبْحَانَ اللَّهِ الْعَظِيمِ وغیرہ بھی پڑھ سکتے ہیں، بلکہ ان کا پڑھنا زیادہ بہتر ہے، اسی پر سلف صالحین اور اکابر علماء دیوبند رحمھم اللہ  کا عمل رہا ہے۔ ذیل میں ہم چند اکابر علماء دیوبند کا معمول ذکر کرتے ہیں۔</p>
<p dir=""rtl"">حضرت اقدس مفتی رشید احمد صاحب گنگوہی رحمہ اللہ کا معمول اس کے بجائے (سُبْحَانَ اللہِ وَالْحَمْدُ لِلِه وَلَا إِلَهَ إِلَّا اللهُ وَاللہُ أَکْبَرُ) پڑھنے کا تھا۔</p>
<p dir=""rtl"">حضرت مفتی عزیز الرحمن صاحب رحمۃ اللہ علیہ تحریر فرماتے ہیں : احقر کہتا ہے کہ کلمہ(سبحان اللہ) الخ کی بہت فضیلت احادیثِ صحیحہ میں وارد ہے، اس لئے تکرار اس کا افضل ہے، اور یہی معمول ومختار تھا حضرت محدث وفقیہ گنگوہی ؒ کا۔ (فتاوی دار العلوم دیوبند، 246/4،سوال نمبر1761) </p>
<p dir=""rtl"">حضرت حکیم الامت مولانا تھانوی رحمہ اللہ سے کسی نے پوچھا کہ : آپ ترویحہ میں کیا پڑھتے ہیں؟ فرمایا : شرعاً کوئی ذکر متعین تو ہےنہیں، باقی میں پچیس مرتبہ درود شریف پڑھ لیتاہوں۔(تحفۂ رمضان، صفحہ نمبر۱۱۱) </p>
<p dir=""rtl"">لہٰذا گھروں میں تراویح پڑھنے والے احباب تسبیح تراویح کے سلسلے میں تشویش میں مبتلا نہ ہو، اور پمفلٹ کے چکر میں نہ پڑیں یہ تسبیح یاد ہوتو اسے پڑھ لیں ورنہ اوپر کی ہدایات پر عمل کرتے ہوئے جو آسان تسبیح لگے وہ پڑھ لی جائے۔</p>
<p dir=""rtl"">اللہ تعالٰی ہم سب کو رمضان المبارک کی تمام تر عبادتوں کو خشوع وخضوع سے ادا کرنے کی توفیق عطا فرمائے۔ آمین</p>
<div style=""clear: both;""></div>
</div>
<div class=""post-footer"">
<div class=""post-footer-line post-footer-line-1"">
<span class=""post-author vcard"">
</span>
<span class=""post-timestamp"">
-
<meta content=""https://www.usmanidarulifta.in/2020/04/blog-post_19.html"" itemprop=""url""/>
<a class=""timestamp-link"" href=""https://www.usmanidarulifta.in/2020/04/blog-post_19.html"" rel=""bookmark"" title=""permanent link""><abbr class=""published"" itemprop=""datePublished"" title=""2020-04-20T07:40:00+05:30"">اپریل 20, 2020</abbr></a>
</span>
<span class=""post-comment-link"">
<a class=""comment-link"" href=""https://www.usmanidarulifta.in/2020/04/blog-post_19.html#comment-form"" onclick="""">
کوئی تبصرے نہیں:
  </a>
</span>
<span class=""post-icons"">
</span>
<div class=""post-share-buttons goog-inline-block"">
</div>
</div>
<div class=""post-footer-line post-footer-line-2"">
<span class=""post-labels"">
Labels:
<a href=""https://www.usmanidarulifta.in/search/label/%D9%85%D8%B6%D8%A7%D9%85%DB%8C%D9%86%20%D9%88%20%D9%85%D9%82%D8%A7%D9%84%D8%A7%D8%AA"" rel=""tag"">مضامین و مقالات</a>
</span>
</div>
<div class=""post-footer-line post-footer-line-3"">
<span class=""post-location"">
</span>
</div>
</div>
</div>
</div>
</div></div>",usmanidarulifta.in
